༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG21844
ImageGroup:
ISBN:
11 KG22022
9788189165801
166801
LCCN:
n/a
Title:
དྲང་ངེས་ལས་བརྩམས་པའི་བགྲོ་གླེང་སྐབས་ཀྱི་དྲིས་ལན་ཕྱོགས་བསྡུས།
drang nges las brtsams pa'i bgro gleng skabs kyi dris lan phyogs bsdus/
Author:
In/a
In/a
Descriptor:
Original Publication:
Place:
dga' shar slob gnyer Ihan tshogs skabs dgu pa/;5
mundgod, karnataka
dga' ldan sher rtse slob gnyer Ihan tshogs/
2014
Publisher:
Date:
Volume:
Total Volumes:
TBRC Pages:
Introductory Pages:
n/a
n/a
Text Pages:
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 5/2015



D33671
༄༅། །རྗེའི་གསུང་ལེགས་བཤད་སྙིང་པོའི་སེམས་ཙམ་པའི་
དྲང་ངེས་ལས་བརྩམས་པའི་བགྲོ་གླེང་སྐབས་ཀྱི་
དྲིས་ལན་ཕྱོགས་བསྡུས།
དགའ་ལྡན་
གླུ་ཚང་། །
GADEN
MONASTERY
SHARTSE
དགའ་ཤར་སློབ་གཉེར་ལྷན་ཚོགས་སྐབས་དགུ་པ།
དེབ་ཕྲེང་ལྔ་པ།
2013



ངོད་ཀྱི་དཔེ་མཛོད་ཁང་།. >༩7༽
Class No:
Acc. No. D: D5564
LTWA (Manuscript)
DHARAMSALA. H.P.
༄༅། །རྗེའི་གསུང་ལེགས་བཤད་སྙིང་པོའི་སེམས་
ཙམ་པའི་དྲང་ངེས་ལས་བརྩམས་པའི་བགྲོ་གླེང་
སྐབས་ཀྱི་དྲིས་ལན་ཕྱོགས་བསྡུས་
བཞུགས་སོ།།
དགའ་ལྡན་ཤར་རྩེ་སློབ་གཉེར་ལྷན་ཚོགས་སྐབས་དགུ་པ།
དེབ་ཕྲེང་ལྔ་པ།
2013



པར་སྐྲུན་བདག་དབང་དགའ་ལྡན་ཤར་རྩེ་སློབ་གཉེར་ལྷན་ཚོགས་ལ་ཡོད།
པར་ཐེངས་དང་པོར་དེབ་གྲངས། ༡༠༠༠
དགའ་ལྡན་ཤར་རྩེ་སློབ་གཉེར་ལྷན་ཚོགས་ནས་པར་སྐྲུན་ཞུས།
2014
© Gashar Education Supervisor Community
(Gaden Shartse Monastery)
All rights reserved
Compiled by The 9th Gashar Education Supervisor Community
Discussions on the treatise differentiating interpretable and definitive
meanings according to the Mind-only view based on the book
Essence of True Eloquence written by Je Tsong Khapa. Essence
of True Eloquence, written when Je Tsong Khapa was 51 years
old, explains the treatise differentiating interpretable and definitive
view and is one of his main teachings.
978-81-89165-80-1
ISBN 818916580-1
Published by:
GASHAR EDUCAITON SUPERVISOR COMMUNITY
Gaden Shartse Mahayana University
P.O. Tibetan Colony - 581411 Mundgod
Distt. North Kanara Karnataka State
INDIA
911788189116 580 2



སྔོན་གླེང་།
༄༅། །དེ་ཡང་རྒྱལ་བསྟན་ཡོངས་རྫོགས་འཛིན་ཅིང་སྤེལ་བ་ལ་རྒྱལ་བ་
རང་ཉིད་སླར་ཡང་བྱོན་པ་ལྟ་བུར་གྱུར་པ་རྗེ་བཙུན་ཆོས་ཀྱི་རྒྱལ་པོ་ཙོང་ཁ་པ་ཆེན་
པོས། རང་གིས་ཇི་བཞིན་རྟོགས་པའི་ལམ་གྱི་གནད། །ཤུགས་དྲག་བརྩེ་བས་
དྲངས་པའི་ཐབས་མཁས་ཀྱིས། །འགྲོ་བའི་ཡིད་ཀྱི་མུན་པ་བསལ་བྱས་ནས། །
རྒྱལ་བའི་བསྟན་པ་ཡུན་རིང་འཛིན་གྱུར་ཅིག །ཅེས་ཐུགས་བསྐྱེད་རྨད་དུ་བྱུང་བ་
ཇི་ལྟར་མཛད་པ་ལྟར་རང་ཉིད་ཀྱིས་བརྙེས་པའི་ལམ་དྲང་པོ་ལ་གདུལ་བྱ་རྣམས་
བཀྲི་བའི་སླད་དུ་དཔྱད་གསུམ་རྣམ་པར་དག་པའི་རིགས་པའི་ལམ་ནས་རྒྱལ་བའི་
བསྟན་པ་ལ་མ་རྟོགས་པ་དང་། ལོག་པར་རྟོག་པ་དང་། ཐེ་ཚོམ་གྱི་དྲི་མ་མཐའ་
དག་རྣམ་པར་བསལ་ནས་རྒྱལ་བའི་དགོངས་དོན་འཕགས་ཡུལ་གྱི་ཤིང་རྟ་ཆེན་
པོ་རྣམས་ཀྱིས་ཇི་ལྟར་བཀྲལ་བ་བཞིན་ལུང་རིགས་དྲི་མ་མེད་པའི་སྒོ་ནས་ཆོས་
ཀྱི་འཁོར་ལོ་རྒྱུན་མི་འཆད་དུ་བསྐོར་ཏེ་བསྟན་པའི་སྙིང་པོ་དྲི་མ་མེད་པ་ལྷ་དང་
བཅས་པའི་འགྲོ་བའི་བསོད་ནམས་ཀྱི་ཞིང་དུ་ཉིན་མོ་ལྟར་གསལ་བར་མཛད་པ་
མ་ཟད། ཇི་ལྟར་གསུངས་པའི་དོན་དེ་དག་བསྟན་བཅོས་སུ་འཁོད་པ་ཞིག་མེད་
ན་བདག་ཅག་ཕྱི་རབས་ཀྱི་གདུལ་བྱ་རྣམས་ཆོས་ཀྱི་བགོ་སྐལ་གྱིས་ཕོངས་པར་
འགྱུར་བ་ལ་བརྩེ་བ་ཤས་མི་བཟོད་པས་ཀུན་ནས་བསླངས་ཏེ་ལེགས་པར་བཤད་



པའི་སྐྱེས་བཟང་རྨད་དུབྱུང་བ་ཇི་སྙེད་ཅིག་མཛད་པ་རྣམས་རྗེ་ཙོང་ཁ་པ་ཉིད་ཞི་
བར་གཤེགས་རྗེས་ཐུགས་སྲས་རྒྱལ་ཚབ་དར་མ་རིན་ཆེན་གྱིས་བསྐུལ་མ་མཛད་
དཀར་དུ་ནང་སོ་དཔོན་པོས་པར་སྐྲུན་ཞུས་ཏེ་རྗེ་ཉིད་ཀྱི་གདན་ས་དགའ་ལྡན་
དུ་ཕུལ་བར་དགའ་ལྡན་པར་རྙིང་ཞེས་གྲགས་ཤིང་། ཡོངས་གྲགས་ལ་གསུང་
འབུམ་པོད་བཅོ་བརྒྱད་ཀྱི་སྟེང་གསུང་བཀའ་རྒྱ་མ་བསྣན་ནས་པོད་བཅུ་དགུ་
བཞུགས། གསུང་འབུམ་ནང་རྣམ་ཐར་དང་གསན་ཡིག ཆབ་ཤོག་སོགས་རེ་
ཟུང་མ་གཏོགས་མང་ཆེ་བ་གཞུང་ཆེན་མོའི་སྐོར་ཡིན་ཞིང་། ཆོས་ཚན་བརྒྱ་དང་
བརྒྱད་ཅུ་གྱ་ལྔ་ཡོད་པ་རྣམས་པོད་བཅུ་དགུའི་ནང་དུ་བསྡུས་ནས་བཞུགས་ཡོད།
སྤྱིར་རྗེ་ཡབ་སྲས་ཀྱི་གསུང་འབུམ་དཔར་གཞི་ལ་ལྷ་སའི་ཞོལ་པར་མ།
གཙང་བཀྲ་ཤིས་ལྷུན་པོའི་པར་མ། པེ་ཅིང་པར་མ། སྐུ་འབུམ་པར་མ་སོགས་མང་
དུ་ཡོད་པ་ལས། ཞོལ་པར་མར་རྗེའི་གསུང་འབུམ་པོད། ༡ར རྒྱལ་ཚབ་རྗེའི་གསུང་
འབུམ་པོད། ༨ མཁས་གྲུབ་རྗེའི་གསུང་འབུམ་པོད། ༡༢ བཅས་པོད་གྲངས། ༣༨
བཀྲས་ལྷུན་པར་མ་གཞིར་བཟུང་ཤེས་རིག་དཔར་ཁང་ནས་བཏོན་པའི་རྗེ་ཡབ་
སྲས་ཀྱི་གསུང་འབུམ་ལྟར་ན། རྗེའི་གསུང་འབུམ་བཀའ་རྒྱ་མ་པོད་གཅིག་དང་
བཅས་པོད། ༡༩ རྒྱལ་ཚབ་རྗེའི་གསུང་འབུམ་པོད། ༨ མཁས་གྲུབ་རྗེའི་གསུང་
འབུམ་པོད། ༡༠ བཅས་པོད་གྲངས། ༣༧



སྐུ་འབུམ་པར་མར་རྗེའི་གསུང་འབུམ་པོད་ ༡༩ རྒྱལ་ཚབ་
རྗེའི་གསུང་འབུམ་པོད། ༨ མཁས་གྲུབ་རྗེའི་གསུང་འབུམ་པོད། ༡༦ བཅས་པོད་
གྲངས། ༤༣ བཞུགས། རྗེའི་གསུང་འབུམ་ཞོལ་པར་མ་དང་བཀྲས་ལྷུན་པར་མ་
བཞིན་བྱས་ན་པོད་དང་པོ་དང་གཉིས་པ་གཉིས་སུ་མདོ་དང་སྔགས་ཀྱི་གཞུང་རེ་
ཟུང་དང་རྣམ་ཐར་དང་གསུང་ཐོར་བུའི་རིགས་བཞུགས། པོད་གསུམ་པ་ནས་བཅུ་
གཉིས་པ་བར་པོད་བཅུ་སྔགས་ཕྱོགས་ཀྱི་སྐོར་དང་། པོད་བཅུ་གསུམ་པ་ནས་བཅོ་
བརྒྱད་པ་བར་པོད་དྲུག་མདོ་ཕྱོགས་ཀྱི་སྐོར་ཡིན། སྐུ་འབུམ་དང་སྡེ་དགེ་པར་མའི་
པོད་བཅུ་དགུ་པ་སྔགས་ཕྱོགས་ཀྱི་སྐོར་ཡིན་པ་ལས། གཞན་མདོ་དང་སྔགས་ཀྱི་
གཞུང་གང་ཡིན་ཞོལ་པར་མ་དང་འདྲ། པར་མ་དེ་དག་ཏུ་པོད་གྲངས་ཙམ་དུ་མ་
ཟད་ཆོས་ཚན་དང་གོ་རིམ་རེ་ཟུང་མི་འདྲ་བའང་ཡོད། , -..
ཡང་མི་རྗེ་སངས་རྒྱས་རྒྱ་མཚོས་མཛད་པའི་རྗེའི་གསུང་འབུམ་གྱི་དཀར་
ཆག་ལྟར་ན། པོད་དང་པོ་ནས་བཅུ་གཅིག་པ་བར་སྔགས་ཕྱོགས་དང་། པོད་བཅུ་
གཉིས་པ་ནས་བཅོ་བརྒྱད་པ་བར་གསུང་ཐོར་བུ་དང་ཆབ་ཤོག་སོགས་རེ་ཟུང་མ་
གཏོགས་གཞན་མདོ་ཕྱོགས་ཀྱི་སྐོར་ཡིན།
གསུང་འབུམ་པོད་བཅོ་བརྒྱད་ནང་མ་བཞུགས་ཤིང་། པར་དུ་མ་འཁོད་པ་
དེང་སང་དཔེ་རྒྱུན་ཡང་ཤིན་ཏུ་དཀོན་པ་རྒྱན་དང་ཉི་མ་སྦས་པས་རྣམ་འགྲེལ་ཐལ་
འགྱུར་བའི་ཕྱོགས་སུ་འགྲེལ་ཚུལ། དྲང་ངེས་རྣམ་འབྱེད་རྣམ་རིག་པའི་སྐོར་གྱི་ཟིན་
བྲིས་སོགས་དུ་མ་ཞིག་ཡོད་པར་སྣང་ཡང་ཕལ་ཆེ་བ་དཔེ་རྒྱུན་དཀོན་པས་དེང་
སང་ས་འོག་གི་གཏེར་ལྟ་བུར་གྱུར་ཚོད་དུ་སྣང་བར་རྣམ་ཐར་ཆེན་མོར་གསུངས།
，



དེ་ལྟ་བུའི་གསུང་རྩོམ་དེ་དག་ཐམས་ཅད་ལས་ཚིག་གི་ཆ་ཕྲ་མོ་ཙམ་ལའང་
མ་བརྟགས་པ་དང་གྱ་ཚོམ་དུ་སྨྲ་བ་དང་ལུང་རིགས་དང་འགལ་བ་སོགས་ཀྱི་འཁྲུལ་
པའི་ཆ་ཅུང་ཟད་ཀྱང་མི་མངའ་བས་འཕགས་པ་རྣམས་དགྱེས་པ་སྐྱེད་པའི་ལེགས་
བཤད་འབའ་ཞིག་ཡིན་པར་མ་ཟད། གང་འདོད་དུ་མཛད་པ་མ་ཡིན་པར་གྲུབ་ཆེན་
རྣམས་ཀྱི་སྐུའི་སྣང་བ་གཟིགས་ཤིང་། བསྟན་འགྲོར་ཕན་པའི་མཚན་མ་བརྟན་པོ་
གཟིགས་པ། རྗེ་བཙུན་གྱིས་དེ་དང་དེ་རྩོམ་པར་བསྐུལ་ནས་མཛད་པ་ཤ་སྟག་
སྟེ། བསྟན་བཅོས་ཆེ་བ་ལྟ་ཞོག བྱམས་བསྟོད་ཚངས་པའི་ཅོད་པཎ་དང་། བདེ་
བ་ཅན་གྱི་སྨོན་ལམ་ལྟ་བུའང་དོན་གྱི་ངོ་བོ་དང་གོ་རིམ་སོགས་འཇམ་དབྱངས་
ཀྱིས་གསུངས་པ་བཞིན་མཛད་པར་རྣམ་ཐར་ཆེན་མོ་རྣམས་སུ་འབྱུང་བ་ལྟར་ཡིན།
གཞན་ཡང་དོན་ཐམས་ཅད་རང་གིས་རྟོགས་ནས་རྩོམ་པ། བརྩམས་པའི་དོན་ལ་
རྒོལ་བར་མི་ནུས་པ། གཞན་ལ་མེད་པའི་ཁྱད་ཆོས་ཚང་བ། མཁས་པ་མང་པོའི་
ཐུགས་འཕྲོགས་པ་བཅས་ཁྱད་ཆོས་བཞི་དང་ལྡན་པའི་གསུང་ཤ་སྟག་གོ།
རྗེ་ཉིད་དག་ཞིང་དུ་གཤེགས་ནས་མཁས་གྲུབ་ཐམས་ཅད་མཁྱེན་པར་སླར་
ཡང་ཞལ་གཟིགས་བྱུང་སྐབས་ཀྱི་གསུང་ལས། ང་དྲན་ན་མདོ་དང་སྔགས་ཀྱི་ལམ་
རིམ་གཉིས་ཀྱིས་གཙོ་བྱས་པའི་ཡིག་ཆ་འདི་རྣམས་ངའི་ཁ་ཆེམས་ཡིན་པས་
འདི་རྣམས་ལ་ལྟོས་ཞེས་སོགས་རྗེ་ཉིད་དངོས་སུ་བྱོན་ཀྱང་དེ་དག་ལས་ལྷག་པ་
གསུང་རྒྱུ་མེད་ཅེས་བཀའ་སྩལ་པ་སྟེ། འདི་འདྲ་བའི་བཀའ་དྲིན་ནི་ཆ་ཤས་ཕྲ་མོ་
ཙམ་ཞིག་ཀྱང་དུས་ནམ་དུའང་འཇལ་བར་ནུས་པ་མ་ཡིན་ལ། སྙིགས་དུས་ཀྱི་



ཐམས་ཅད་མཁྱེན་པ་ལྕང་སྐྱ་རོལ་པའི་རྡོ་རྗེའི་གསུང་ལས། རྗེ་བདག་ཉིད་ཆེན་
པོ་འདི་ཉིད་ལ་ཐུན་མོང་དང་ཐུན་མོང་མ་ཡིན་པའི་རྣམ་པར་ཐར་པ་བསམ་གྱིས་
མི་ཁྱབ་པ་ཞིག་མཆིས་ཀྱང་དེ་ཐམས་ཅད་ཀྱི་ནང་ནས་གཙོ་བོར་གྱུར་པ་ནི། རྒྱལ་
བའི་མདོ་སྔགས་ཀྱི་གསུང་རབ་མཐའ་དག་གི་དགོངས་པའི་དོན་ཤིང་རྟ་ཆེན་པོ་
རྣམས་ཀྱིས་ཚུལ་ཇི་ལྟར་ཕྱེ་བ་རྣམས་སོ་སོར་མ་འདྲེས་པར་ལུང་དང་རིགས་
པ་དྲི་མ་མེད་པའི་སྒོ་ནས་འཁྲུལ་པའི་ཆ་ཤས་ཕྲ་མོ་ཙམ་ཡང་མེད་པར་རང་གིས་
ངེས་ཤིང་། གཞན་དག་ལ་འདོམས་པར་མཛད་པས་ཐུབ་པའི་བསྟན་པ་རིན་པོ་
ཆེ་ཡོངས་སུ་རྫོགས་པའི་བཀའ་དྲིན་གྱིས་ནོར་འཛིན་གྱི་ཁྱོན་ཁྱབ་པར་མཛད་
པ་འདི་ཁོ་ན་ཡིན་ནོ། །ཞེས་འབྱུང་བ་ཡང་རང་ཅག་རྣམས་ཀྱིས་ཤེས་དགོས་པའི་
གནད་འགག་ཅན་གྱི་གསུང་ངོ་།།
དེ་ལྟའི་རྨད་དུ་བྱུང་བའི་ལེགས་བཤད་ཇི་སྙེད་ཅིག་ཡོད་པ་ལས་པོད་བཅུ་
བཞི་པའི་ནང་བཞུགས་པ་དྲང་བ་དང་ངེས་པའི་དོན་རྣམ་པར་འབྱེད་པའི་བསྟན་
བཅོས་ལེགས་བཤད་སྙིང་པོ་ཞེས་བྱ་བ་འདི་ནི་རྗེའི་གསུང་ཐམས་ཅད་ཀྱི་རྒྱལ་
པོ་ལྟ་བུ་ཡིན་ཞིང་། འདི་ཉིད་ཇི་ལྟར་བཀའ་རྩོམ་མཛད་ཚུལ་དང་བརྗོད་བྱ་གང་
ཡིན་དང་དེ་ལ་འགྲེལ་པ་ཇི་བཞུགས་པའི་སྐོར་རགས་ཙམ་བཤད་པ་ལ། དེ་ཡང་
ཇི་སྐད་དུ། ལེགས་བཤད་གཏེར་ཆེན་དེ་ཡི་གསུང་རབ་དོན། །སྨྲ་བའི་ཁྱུ་མཆོག་
ཀླུ་སྒྲུབ་ཐོགས་མེད་ཀྱིས། །ཇི་བཞིན་བཀྲལ་བའི་ཚུལ་གཉིས་ཤིང་རྟའི་སྲོལ། །དེ་
བཞིན་འཆད་པའང་འདི་ལས་གཞན་ན་གང་། །ཞེས་ལེགས་པར་བཤད་པའི་གཏེར་



ཆེན་པོ་སྟོན་པ་མཉམ་མེད་ཐུབ་པའི་དབང་པོའི་གསུང་རབ་ཀྱི་དོན་སྨྲ་བའི་མཁས་
གྲུབ་རྣམས་ཀྱི་ཁྱུ་མཆོག་མགོན་པོ་ཀླུ་སྒྲུབ་ཀྱིས་ཇི་བཞིན་དུ་བཀྲལ་བའི་དབུ་མའི་
ལུགས་དང༌། བདག་ཉིད་ཆེན་པོ་ཐོགས་མེད་ཀྱིས་ཇི་བཞིན་དུ་བཀྲལ་བའི་རྣམ་
རིག་པའི་ལུགས་ཀྱི་ཤིང་རྟའི་སྲོལ་གཉིས་པོ་ཤིང་རྟ་ཆེན་པོས་ཇི་ལྟར་བཀྲལ་བ་
དེ་བཞིན་དུ་དཔྱིས་ཕྱིན་པར་རྒྱས་པར་འཆད་པ་ལ་ལེགས་བཤད་སྙིང་པོ་འདི་ཉིད་
ལས་ལྷག་པ་གཞན་ན་མེད་པར་རྗེ་བླ་མ་ཙོང་ཁ་པ་ཆེན་པོ་རང་ཉིད་ཀྱིས་བསྟན་
བཅོས་ལེགས་བཤད་སྙིང་པོའི་མཇུག་ཏུ་ཇི་ལྟར་གསུངས་པ་ལྟར། ཤིང་རྟ་ཆེན་
པོ་གཉིས་ཀྱིས་རྒྱལ་བའི་གསུང་རབ་ལ་དྲང་ངེས་འབྱེད་ཚུལ་དང་དབུ་སེམས་
ཀྱི་ལྟ་བ་དང་ཁྱད་པར་དབུ་མ་ཐལ་རང་གི་ལྟ་བའི་ཕྲ་རགས་དང་གནད་རྣམས་མ་
འདྲེས་པར་ལུང་དང་རིགས་པ་དྲི་མ་མེད་པའི་སྒོ་ནས་གསལ་བར་སྟོན་པ་རང་
རྐང་དུ་བརྩམས་པའི་བསྟན་བཅོས་འདི་འདྲ་ནི་གངས་ཅན་གྱི་ལྗོངས་སུ་ལྟ་ཞོག
འཕགས་པའི་ཡུལ་དུའང་མ་བྱུང་བའི་ཚོད་དུ་སྣང་།
ཇི་ལྟར་བཀའ་རྩོམ་མཛད་པའི་ཚུལ་ལ། རྗེའི་རྣམ་ཐར་དད་པའི་འཇུག་
ངོགས་སུ། དབྱར་གནས་སེ་ར་ཆོས་སྡིངས་སུ་བཞུགས་དུས་སྐུ་མཚམས་ཤིན་ཏུ་
དམ་པར་མཛད་པའི་ཚེ། དབུ་མ་རྩ་ཤེའི་རྒྱ་ཆེར་འགྲེལ་མཛད་པར་བཞེད་པ་ན།
གཞུང་གི་རིགས་པའི་གནད་ཕྲ་མོ་རྣམས་ལ་དཔྱད་པ་ཞིབ་ཏུ་མཛད་པས། རིགས་
པའི་གནད་ཕྲ་མོ་འགའ་ཞིག་ཐུགས་ལ་འཆར་དཀའ་བ་བྱུང་བས། བླ་མ་དང་རྗེ་
བཙུན་འཇམ་པའི་དབྱངས་ལ་གསོལ་བ་དྲག་ཏུ་བཏབ་པས། ཤེས་རབ་ཀྱི་ཕ་རོལ་



ཏུ་ཕྱིན་པའི་མདོའི་སྟོང་ཉིད་ཉི་ཤུའི་འགྲེས་རྐང་རྣམས་གསེར་བཙོ་མའི་མདོག་ཅན་
གྱི་ཡི་གེ་བར་སྣང་ཁྲིག་གིས་གང་བར་གཟིགས་པས་དོགས་པའི་གནས་ལྷག་མ་
མེད་པར་ཐུགས་སུ་ཆུད་དེ། རྩ་ཤེའི་རྣམ་བཤད་ཆེན་མོ་དང་དྲང་ངེས་རྣམ་པར་
འབྱེད་པའི་བསྟན་བཅོས་འདི་ཉིད་མཛད་པར་གསུངས་པ་དང་།
ཡང་རྗེ་རྟོགས་ལྡན་འཇམ་དཔལ་རྒྱ་མཚོས་མཛད་པའི་རྗེའི་རྣམ་ཐར་
ལེགས་བཤད་ཀུན་འདུས་སུ། སེ་ར་ཆོས་སྡིངས་སུ་སྐུ་མཚམས་དམ་པོར་བཞུགས་
དུས་གུང་རུ་རྒྱལ་མཚན་བཟང་པོ་སོགས་དངོས་སློབ་བགྲེས་པ་ཁག་ཅིག་ལ་ཞལ་
ཏ་གནང་ནས། མཚན་མོ་ཞིག་གཞན་གྱིས་མ་ཚོར་བར་ར་རིང་བྲག་(ར་ཁ་བྲག་)
ཏུ་བྱོན་ནས་སྐུ་མཚམས་དམ་པར་མཛད་པའི་ཚེ་འཇམ་པའི་དབྱངས་ཀྱིས་དབུ་
སེམས་ཀྱི་གྲུབ་མཐའི་གནད་རྣམས་གསུངས་ནས། ད་འདི་རྣམས་ཀྱི་དོན་བསྡུས་པ་
ཞིག་ཡི་གེར་གྱིས་གསུངས་པ་ལ་བརྟེན་ནས་དྲང་ངེས་རྣམ་འབྱེད་བརྩམས་པ་ཡིན་
ཏེ། དེ་ཉིད་དུ། རབ་འབྱམས་རྒྱལ་བ་སྤྲོ་བར་མཛད་པ་པོ། །མ་ལུས་ཡེ་ཤེས་སྡུད་
པ་འཇམ་པའི་དབྱངས། །ཤུགས་དྲག་རྒྱུན་མི་འཆད་པའི་དད་པ་ཡིས། །སྙིང་གའི་
པདྨའི་ལྟེ་བར་གུས་བསྟེན་པས། །གསུང་རབ་དེ་ཉིད་མཐོང་བའི་རིགས་སྨྲ་དེས། །
རྨད་བྱུང་གཏམ་གྱི་སྦྱོར་བ་འདི་བྱས་སོ། །ཞེས་ཀྱང་འབྱུང་བས་སོ། །ཞེས་འབྱུང་།
གང་ལྟར་འོལ་ཁ་སོགས་སུ་དཀའ་སྤྱད་ཤུགས་དྲག་པོས་བསག་སྦྱོང་དང་
གཞུང་དོན་ལ་དཔྱད་པ། ཁྱད་པར་དུ་མགོན་པོ་འཇམ་པའི་དབྱངས་དགེ་བའི་
བཤེས་གཉེན་དུ་བཟུང་ནས་ཚུལ་བཞིན་དུ་བསྟེན་ཅིང་དེས་རྗེས་སུ་བཟུང་བའི་



དྲིན་ལས་བུདྡྷ་པཱ་ལི་ཏ་གཟིགས་སྐབས་རྩ་ཤེའི་རབ་བྱེད་བརྒྱད་པའི་བརྟེན་ནས་
འབྱུང་བ་མེད་པ་ཡི། །ཞེས་སོགས་ཀྱི་ཐད་ཀྱི་འགྲེལ་བར་གཟིགས་ནས་ཟབ་མོ་
སྟོང་པ་ཉིད་ཀྱི་དོན་ཕྱིན་ཅི་མ་ལོག་པར་རྙེད་དེ་སྟོན་པ་ལ་ཤེས་ནས་དད་པ་ཐོབ་
པའི་ཤུགས་ཀྱིས་རྟེན་འབྱུང་གསུང་བའི་སྒོ་ནས་བསྟོད་པ་ལེགས་བཤད་སྙིང་པོ་
ཆུང་བ་མཛད་པ་དང་། ཕྱིས་དགུང་ལོ་ང་གཅིག་པའི་དུས་དྲང་བ་དང་ངེས་པའི་
དོན་རྣམ་པར་འབྱེད་པའི་བསྟན་བཅོས་ལེགས་བཤད་སྙིང་པོ་ཞེས་བྱ་བ་འདི་ཉིད་
མཛད་པ་ཡིན་ནོ།།
བསྟན་བཅོས་འདིས་ནི། དབུ་སེམས་སོ་སོའི་ལུགས་ཀྱི་བསྟན་པའི་སྙིང་
པོ་ཟབ་མོའི་དེ་ཁོ་ན་ཉིད་ཕྱིན་ཅི་མ་ལོག་པར་གཏན་ལ་འབེབས་པས་ན་ལེགས་
པར་བཤད་པའི་སྙིང་པོ་ཞེས་བྱ་བར་མཚན་དུ་གསོལ་ཞིང་། འཁོར་ལོ་གསུམ་
གྱི་དྲང་ངེས་འབྱེད་པའི་སྒོ་ནས་གྲུབ་མཐའ་སྨྲ་བ་བཞིའི་ལྟ་བ་རྣམས་ལེགས་པར་
གཏན་ལ་ཕབ་པར་མཛད་དོ།།
དེ་ཡང་མདོ་སྡེ་དགོངས་འགྲེལ་ལ་བརྟེན་ནས་འཁོར་ལོ་གསུམ་གྱི་རྣམ་
གཞག་དང་། འཕགས་པ་བྱམས་པའི་གཞུང་དང་ཐོགས་མེད་སྐུ་མཆེད་དང་ཕྱོགས་
གླང་ཆོས་གྲགས་སོགས་སེམས་ཙམ་པའི་སློབ་དཔོན་ཆེན་པོ་རྣམས་ཀྱིས་མདོའི་
དོན་བཀྲལ་ཚུལ་དང་རྣམ་རིག་པའི་ལྟ་བ་ཇི་ལྟར་གཏན་ལ་ཕབ་ཚུལ། འཕགས་པ་
བློ་གྲོས་མི་ཟད་པས་བསྟན་པའི་མདོ་ལ་བརྟེན་ནས་དབུ་མའི་ལུགས་ཀྱི་དྲང་ངེས་
ཀྱི་རྣམ་གཞག་དང་། ཀླུ་སྒྲུབ་ཡབ་སྲས་དང་ལེགས་ལྡན་འབྱེད་དང་ཞི་འཚོ་དཔོན་



སློབ་དང་སངས་རྒྱས་བསྐྱངས་དང་ཟླ་བ་གྲགས་པ་སོགས་དབུ་མའི་སློབ་དཔོན་
ཆེན་པོ་རྣམས་ཀྱིས་མདོའི་དོན་བཀྲལ་ཚུལ་དང་དབུ་མའི་ལྟ་བ་སྤྱི་དང་ཁྱད་པར་
དབུ་མ་ཐལ་རང་གི་ལྟ་བའི་ཕྲ་རགས་དང་གནད་རྣམས་རིགས་ལམ་ཕྲ་མོས་མ་
འདྲེས་པར་གསལ་བར་གཏན་ལ་ཕབ་པར་མ་ཟད། གཞུང་འདིར་འཁོར་ལོ་དང་
པོའི་མདོ་ལ་བརྟེན་ནས་བྱེ་མདོ་གཉིས་ཀྱི་ལྟ་བ་གང་ཟག་གི་བདག་མེད་ཀྱང་ལེགས་
པར་གཏན་ལ་ཕབ་ཡོད་པས། ཐེག་པ་གསུམ་གྱི་བསྒོམ་བྱའི་ལྟ་བ་སོ་སོར་ཡོད་
པར་བཞེད་པ་རྣམས་ཀྱིས་ཐེག་པ་གསུམ་གྱི་ལྟ་བ་མི་འདྲ་བ་སོ་སོར་གསུངས་
ཡོད་པ་རྣམས་ཀྱང་འདི་ལས་རྫོགས་པར་ཤེས་ནུས་སོ།། ，
བོད་ཀྱི་མཁས་པ་རྣམས་ཀྱི་གསུང་ལས་དབུ་མ་ཐལ་རང་ལ་མཐར་ཐུག་
གི་ལྟ་བའི་ཁྱད་པར་ཡོད་པའི་ཚུལ་གསལ་བར་མཛད་པ་མི་སྣང་ཡང་། རྗེ་ཉིད་ཀྱིས་
བསྟན་བཅོས་འདིར་དབུ་མ་རང་རྒྱུད་པས་རང་གི་མཚན་ཉིད་ཀྱིས་གྲུབ་པ་ཞལ་
གྱིས་བཞེས་པའི་གནད་ཀྱིས། དབུ་མ་ཐལ་འགྱུར་བ་དང་རང་རྒྱུད་པོ་གཉིས་ལ་ལྟ་
བའི་ཁྱད་པར་ཡོད་པ་ལུང་རིགས་གཉིས་ཀྱིས་གསལ་བར་མཛད་ལ། དེ་བཞིན་དུ་
བོད་ཀྱི་སྔོན་གྱི་མཁས་པ་རྣམས་ཀྱིས་སེམས་ཙམ་པའི་ལྟ་བ་འཆད་པ་ན། གཟུང་
འཛིན་རྫས་གཞན་བཀག་པའི་སྟོང་ཉིད་ལས་གཞན་ཀུན་བཏགས་རང་གི་མཚན་
ཉིད་ཀྱིས་གྲུབ་པ་བཀག་པའི་ཆོས་ཀྱི་བདག་མེད་ཀྱི་འཇོག་ཚུལ་ཐ་སྙད་ཙམ་ཡང་
གསུངས་པ་མ་བྱུང་ཡང་། རྗེ་ཉིད་ཀྱིས་བསྟན་བཅོས་འདིར་ཀུན་བཏགས་རང་གི་
མཚན་ཉིད་ཀྱིས་གྲུབ་པ་བཀག་པའི་ཆོས་ཀྱི་བདག་མེད་ཀྱི་ཡོངས་གྲུབ་ཀྱང་ལུང་



10
རིགས་དུ་མས་གསལ་བར་གཏན་ལ་ཕབ་ཡོད་པས། སེམས་ཙམ་པའི་ལུགས་ཀྱི་
ཆོས་ཀྱི་བདག་མེད་ཀྱི་ལྟ་བ་གཉིས་ཀ་གསལ་བར་གསུངས་པ་དང་།
འཕགས་པ་ཀླུ་སྒྲུབ་ཡོབ་སྲས་ཀྱི་དགོངས་དོན་དཔལ་ལྡན་ཟླ་བ་གྲགས་
པས་བཀྲལ་བ་ཇི་ལྟ་བ་བཞིན་དུ། རང་བཞིན་གྱིས་གྲུབ་པ་ཐ་སྙད་དུའང་ཁེགས་
ཀྱང་ལས་འབྲས་ལ་སོགས་པའི་བྱ་བྱེད་ཐམས་ཅད་གཞན་ངོ་ཙམ་ལ་སྐྱེལ་མི་
དགོས་པར་རང་ལུགས་ལའང་ཚད་གྲུབ་ཁས་བླངས་པས་ཆོག་པའི་རྟེན་འབྲེལ་
དང་སྟོང་ཉིད་ཟུང་འཇུག་དྲི་མ་མེད་པའི་རིགས་པས་ལེགས་པར་གཏན་ལ་ཕབ་
པ་སོགས་གངས་རིའི་ལྗོངས་འདིར་སྔོན་ཆད་སུས་ཀྱང་ཇི་བཞིན་མ་ཐོན་པོ་འདི་
དག་རྩལ་དུ་བཏོན་ནས་འཆད་ཅིང་། ཡོད་མིན་མེད་མིན་གྱི་ལྟ་བའི་འདོད་ཚུལ་
དང་། ཆོས་ཀྱི་བདག་མེད་ཀྱི་ཡོངས་གྲུབ་དགག་བྱ་ཆོས་བདག་བཀག་པ་ཙམ་
གྱི་མེད་དགགེ་ལ་མི་འཇོག་པར། སྒྲུབ་པ་རང་དབང་བའི་བདེན་གྲུབ་དང་མ་ཡིན་
དགག་ཏུ་འདོད་པའི་ཚུལ་དང་གཞན་སྟོང་འདོད་པ་རྣམས་མི་འཐད་པའི་ཚུལ་ཡང་
རྒྱས་པར་གསུངས་སོ།།
བོད་སྔ་མ་ཕལ་ཆེར་ལ་རང་གིས་མ་རྟོགས་པ་དང་། རྟོགས་ཀྱང་ཡིག་འཇོག་
མེད་པ་དང་། ཡོད་ཀྱང་ཁྱབ་བརྡལ་མི་ཆེ་བ་ལ། རྗེས་རྟོགས་གསལ་ཁྱབ་གསུམ་
མཛད་པ་ཡིན། དེ་ལྟར་ནའང་རྗེ་ཐམས་ཅད་མཁྱེན་པ་བོད་ཀྱི་སྔ་ཕྱིའི་མཁས་གྲུབ་
གཞན་ལས་ས་ལམ་གྱི་རྟོགས་པ་མཐོ་བ་ཡིན་པར་ཞུ་མི་ནུས་པར་ནི། རྗེ་ཉིད་
མགོན་པོ་འཇམ་དཔལ་དབྱངས་དང༌། བྱང་སེམས་སྙིང་སྟོབས་ཆེན་པོ། སློབ་



11
དཔོན་པདྨ་འབྱུང་གནས། མགོན་པོ་ཀླུ་སྒྲུབ། ཇོ་བོ་རྗེ་དཔལ་ལྡན་ཨ་ཏི་ཤ མངའ་
བདག་མར་པ་ལོ་ཙ། མཉམ་མེད་དྭགས་པོ་ལྷ་རྗེ། ཀུན་མཁྱེན་མཚོ་སྣ་བ་སོགས་
འཕགས་བོད་གཉིས་ཀྱི་མཁས་གྲུབ་དུ་མའི་རྣམ་འཕྲུལ་ཡིན་པར་རྣམ་ཐར་རྣམས་
སུ་གསུངས་པ་དག་ལས་ཤེས་ནུས་ལ། འོན་ཀྱང་ཐུན་མོང་གདུལ་བྱའི་སྣང་ངོར་
མཛད་པ་བསྟན་ཚུལ་དང་བསྟན་འགྲོའི་དོན་མཛད་ཚུལ་མི་འདྲ་བ་ནི། ཀུན་གཟིགས་
ལྔ་པ་ཆེན་པོས་མཛད་པའི་དམིགས་བརྩེ་མའི་ཊཱིཀྐ་ལས། དེ་ཙམ་གྱིས་མཁས་པ་
ཐམས་ཅད་ཀྱི་གཙུག་ན་མངོན་པར་མཐོ་བར་མི་འགྱུར་ཏེ། བཀའ་གདམས་ཀྱི་སྐུ་
མཆེད་གསུམ་དང་། གླང་ཤར་སོགས་བདག་པས་གཞན་གཅེས་པའི་སེམས་དཔའ།
ལྕེ་འབྲོག་མར་མི་སོགས་སྐུ་ཚེ་དེའམ་བར་དོར་ཟུང་འཇུག་བརྙེས་པའི་གྲུབ་ཐོབ།
རྔོག་བུ་སོགས་གནས་ལྔ་རིག་པ་མཁྱེན་པའི་བླ་མ་མཐའ་ཀླས་པ་བྱུང་བས་སོ་ཞེ་
ན། རིགས་པ་དེ་ནི་འཇུག་པ་མ་ཡིན་ཏེ། བཤད་མ་ཐག་པའི་མཁས་གྲུབ་དེ་དག་
ཕྱོགས་གཅིག་ཏུ་བསྡོམས་ན་དམ་པ་འདིའི་ཡོན་ཏན་མཚུངས་ནའང་། རེ་རེ་བཞིན་
ནས་དོད་མི་སྙོམས་པའི་རྒྱུ་མཚན། བསྟན་པ་སྔ་དར་ལ་ལོ་པཎ་རྒྱལ་བློན་བྱང་
ཆུབ་སེམས་དཔའ་རྣམས་དང་། ཕྱི་དར་ལ་བཀའ་གདམས་གོང་མ་སོགས་རྒྱལ་
བའི་སྲས་པོ་དེ་རྣམས་ཀྱི་བྱང་ཆུབ་སེམས་ལས་ལྷག་པ་འདི་ལ་མི་མངའ་འང་།
འདི་ཉིད་ཀྱི་ཐ་སྙད་དང་གསང་སྔགས་ཡོངས་སུ་རྫོགས་པ་དེ་དག་ལ་མེད་པས་
སོ། །དེ་བཞིན་དུ་སྔ་དར་གྱི་རྗེ་འབངས་ཉེར་ལྔ་དང་། ཕྱི་དར་གྱི་ལོ་ཆེན་འབྲོག་
མི། དཀར་པོ་རྣམ་གསུམ། མར་མི་སོགས་གྲུབ་པའི་དབང་ཕྱུག་དེ་དག་གི་བསྐྱེད་



རྫོགས་ཀྱི་ཡོན་ཏན་གྱི་ཆ་ནས་ཕན་ཚུན་སྙོམས་ནའང་། སོ་སོ་ཐར་པའི་སྡོམ་པ་
གསུམ་གྱི་ཚུལ་ཁྲིམས་དང་། གྲུབ་མཐའ་རྣམ་བཞིའི་བཞེད་གཞུང་། སྒྲ་ཚད་སོགས་
ཤེས་བྱ་ཇི་སྙེད་པའི་ཡོན་ཏན་གྱི་ཆ་ནས་མཆོག་དམན་ཡོད་དོ། །དེ་བཞིན་དུ་རྔོག་
ཤོང་དཔང་བུ་སྟོན་སོགས་གནས་ལྔ་རིག་པ་མཁྱེན་པ་རྣམས་ཀྱིས་ཐོས་བསམ་ལ་
སྒྲོ་འདོགས་བཅད་པའི་ཆ་ནས་ཁྱད་པར་མེད་ཀྱང་། བླ་མ་མགོན་པོ་འཇམ་དཔལ་
དབྱངས་ཀྱི་བཀའ་དྲིན་ལ་བརྟེན་ནས་དཔལ་མགོན་འཕགས་པ་ཀླུ་སྒྲུབ་ཀྱི་ཐུན་
མོང་མ་ཡིན་པའི་བཞེད་པ་དངོས་བསྟན་སྟོང་ཉིད་ཀྱི་ལྟ་བ་དང་དཔལ་གསང་བ་
འདུས་པའི་སྒྱུ་ལུས་སོགས་གནད་གསང་ཟབ་མོ་སྔོན་ཆད་མཁས་པ་དང་གྲུབ་པ་
རྣམས་ཀྱི་མཁྱེན་པའི་ཡུལ་དུ་མ་འཚལ་བ་མཐའ་དག་དམ་པ་འདི་ཉིད་ཀྱིས་གཏན་ལ་
ཕབ་པ་མངོན་སུམ་གྱིས་གྲུབ་པ་འདིའོ། །ཞེས་གསུངས་ཤིང་། འདི་ལས་རྗེ་བདག་
ཉིད་ཆེན་པོ་ལ་གངས་ཅན་ཤིང་རྟའི་སྲོལ་འབྱེད་ཅེས་གསུངས་པ་དང་། འབད་ཀྱང་
རྟོགས་པར་མ་གྱུར་གནས་དེ་ནི། །ཞེས་པ་ལྟ་བུའི་གཞུང་དོན་མང་པོ་ཞིག་གི་དོན་
ཡང་ཤེས་ནུས་པར་མ་ཟད། འཕགས་བོད་ཀྱི་སྔ་ཕྱིའི་གྲུབ་མཐའ་ཀུན་ལས་གཅེས་
བསྡུས་ལྷད་བསལ་གྱི་མདོ་སྔགས་ལྟ་སྤྱོད་རྣམ་དག་ཟུང་དུ་འབྲེལ་ཞིང་། དག་ཐེར་
མགོན་པོ་འཇམ་དབྱངས་ཉིད་ཀྱིས་མཛད་པའི་བསྟན་པ་གསེར་སྦྱངས་བཙོ་མ་བྱི་
དོར་བྱས་པ་ལྟ་བུའི་རྗེའི་བསྟན་པ་འདི་དང་མཇལ་བ་ནི་སངས་རྒྱས་ཀྱི་བསྟན་པ་སྤྱི་
དང་མཇལ་བ་ལས་ཀྱང་མཇལ་དཀའ་བར་ལམ་རིམ་གྱི་ཁྲིད་འགའ་ཞིག་ཏུ་གསུངས་
པའང་སྙན་ངག་གི་རབ་བཏགས་ལྟ་བུ་མ་ཡིན་པར་དོན་ལ་གནས་པའི་གསུང་ངོ༌།།



13
རྗེའི་བུ་སློབ་རྣམས་ཀྱིས་ཀྱང་བསྟན་བཅོས་ལེགས་བཤད་སྙིང་པོ་འདི་ལ་
ཤིན་ཏུ་གཙིགས་ཆེན་པོ་མཛད་ཅིང་། ལེགས་བཤད་འདི་ལ་ཚིག་འགྲེལ་དང་།
དོན་འགྲེལ། མཆན་འགྲེལ། དཀའ་འགྲེལ། རྒྱ་ཆེར་འགྲེལ་སོགས་འགྲེལ་བ་ཆེ་
ཆུང་བརྒྱ་བརྒལ་བ་བཞུགས་ཡོད། དེ་ལྟའི་རྨད་དུ་བྱུང་བའི་ལེགས་བཤད་འདི་
ཉིད་ཀྱི་འཆད་ཉན་གྱི་རྒྱུན་བཟང་པོ་མི་ཉམས་གོང་འཕེལ་དང་ཉམས་པ་སོར་ཆུད་
ཡོང་སླད་དུ་གྲྭ་ཚང་འདིའི་སྐབས་དགུ་པའི་སློབ་གཉེར་ལྷན་ཚོགས་ནས་གཞུང་
འདིའི་བཤད་ཁྲིད་དང་བགྲོ་གླེང་བཅས་གོ་སྒྲིག་ཞུས་པར་ཆེས་དགའ་གུས་ཡི་
རང་ཞུ་བཞིན་ཡོད། །
སྤྱིར་བགྲོ་གླེང་ནི་བརྗོད་གཞི་འདྲ་མིན་ཐོག་བྱ་རྒྱུ་ཡོད་ཅིང་། ཆོས་ཀྱི་བགྲོ་
གླེང་འདི་ལྟ་བུ་ཡང་དཔེར་ན། ཡུམ་ཤེར་ཕྱིན་གྱི་མདོའི་ནང་གསལ་བ་བཞིན་ཤཱ་
རིའི་བུས་དངོས་སྨྲ་བའི་ཕྱོགས་དང་རབ་འབྱོར་གྱིས་དབུ་མ་པའི་ཕྱོགས་བཟུང་
ནས་རྩོད་པ་མཛད་པ་དང་། ཤཱ་རིའི་བུ་དང་སྤྱན་རས་གཟིགས་གཉིས་ཀྱིས་ཟབ་
མོ་སྟོང་པ་ཉིད་ལས་བརྩམས་པའི་དྲི་བ་དྲིས་ལན་མཛད་པ་ལྟ་བུ་དང་། སྔར་རྒྱ་
གར་དུ་ཡུལ་གྱི་རྒྱལ་པོ་དབུས་སུ་བཞུགས་ཏེ་ཕྱི་རོལ་པ་དང་ནང་པའི་ཚོགས་
གྲལ་གཡས་གཡོན་སོ་སོར་འཁོད་དེ་རྩོད་པ་བྱེད་པ་དང་། ཡང་ལོ་གཅིག་གི་
ནང་དུ་བསྟན་བཅོས་གསར་པ་གང་བྱུང་བ་རྣམས་པཎྜི་ཏ་རྣམས་ཚོགས་ནས་
གྲལ་གཤམ་ནས་ཤོག་བུ་རེ་རེ་བཞིན་གྲལ་ལ་བཏང་ནས་ཚང་མས་རེ་རེ་བཞིན་
གཟིགས་ནས་ཚིག་དོན་ལ་སྐྱོན་མེད་པ་རྣམས་རྒྱལ་པོ་ལ་ཞུས་ཏེ་རྩོམ་པ་པོ་ལ་



14
བྱ་དགའ་གནང་། བསྟན་བཅོས་དེ་ཁྱབ་གདལ་དུ་བྱེད་ཆོག་པའི་དྲིལ་བསྒྲགས།
ཚིག་སྦྱོར་ལེགས་ཀྱང་དོན་ལ་སྐྱོན་ཡོད་རིགས་ཀྱི་བསྟན་བཅོས་དེ་ཁྱིའི་མཇུག་
མར་བཏགས་ཏེ་གྲོང་ཁྱེར་གྱི་སྲང་བར་ལ་ཁྲིད་དེ་རྩོམ་པ་པོ་དང་བཅས་པ་དམའ་
ཕབ། རྒྱལ་པོ་ལ་ཞུས་ནས་ཕྱིན་ཆད་བསྟན་བཅོས་དེ་བསྒྲག་མི་ཆོག་པའི་དྲིལ་
བསྒྲགས་བྱེད་པ་ལྟ་བུ་དང༌། བོད་དུའང་སློབ་དཔོན་ཀ་མ་ལ་ཤཱི་ལ་དང་ཧ་ཤང་
རྩོད་པ་མཛད་པ་ལྟ་བུས་མཚོན་བགྲོ་གླེང་བྱེད་པ་པོ་དང་བྱ་བའི་གཞི་ཇི་ལྟར་བྱ་
ཚུལ་ཐད་མི་འདྲ་བ་མང་དུ་ཡོད།
རྔོག་ལོ་བསྟན་པའི་ཉི་མ་བློ་ལྡན་ཤེས་རབ་ཀྱིས་སྔར་བོད་ཡུལ་གངས་ཅན་
གྱི་ལྗོངས་ཀྱི་ཆོས་གྲྭ་ཆེན་པོ་གསང་ཕུ་སོགས་ན་ལུང་རིགས་ཀྱི་བཤད་གྲྭ་རྒྱ་ཆེན་
པོ་འཛུགས་གནང་མཛད་པ་ལས། ཇོ་བོ་རྗེ་ལྷ་གཅིག་སྙེ་ཐང་དུ་བཞུགས་པའི་དུས་
ན་ཉིན་གཅིག་གི་སྐབས་ཇོ་བོ་ཆེན་པོའི་ཞལ་ནས། ད་ནངས་མགོན་པོ་བྱམས་པ་
དང་རྗེ་བཙུན་འཇམ་དཔལ་དབྱངས་གཉིས་མདུན་གྱི་ནམ་མཁར་བྱོན་ཏེ་ཐེག་པ་
ཆེན་པོའི་ཆོས་བགྲོ་གླེང་མཛད། གསང་བའི་བདག་པོ་ལག་ན་རྡོ་རྗེས་བར་ཆད་
སྲུང་། ལྷའི་བུ་མང་པོས་ཟིན་བྲིས་བྱས་པ་མཐོང་བས་ད་དེ་འབྲི་དགོས་གསུངས་
ཏེ་ཇོ་བོ་རྗེ་རང་ཉིད་ཀྱིས་ཕྱག་བྲིས་གནང་བ་བཞིན་གནས་དེར་བྱམས་འཇམ་
དབྱངས་རྣམ་གཉིས་ཀྱིས་དྲང་བ་དང་ངེས་པའི་དོན་ལ་རྩོད་པ་མཛད་པའི་རྟེན་
འབྲེལ་ལ་བརྟེན་ནས་གླིང་སྟོད་སྨད་གཉིས་བྱུང་། དུས་ཕྱིས་ཤིག་ནས་བསྟན་པ་
ལ་བཟང་འགྲན་གྱི་ཚུལ་དུ་གླིང་སྟོད་སྨད་གཉིས་གཅིག་ཏུ་བསྲེས་པ་ལ་གླིང་བསྲེ་



ཞེས་ཐོགས་ཚུལ་སྐྱབས་རྗེ་ཡོངས་འཛིན་ཁྲི་བྱང་རྡོ་རྗེ་འཆང་ཆེན་པོའི་གསུང་
འབུམ་དུ་གསལ་བ་ལས་ཀྱང་གང་ཟག་གཉིས་ཀྱིས་ཆོས་ཀྱི་དཀའ་གནད་གང་
ཞིག་ལ་དྲི་ལན་བྱེད་པའོང་བགྲོ་གླེང་བྱེད་པར་ཤེས་ནུས།
དེས་ན་སྒྲ་ཡངས་པའི་དབང་དུ་བྱས་ན་རང་རེའི་གདན་ས་ཁག་ཏུ་རྒྱུན་དུ་
རྩོད་པ་དང་དམ་བཅའ་འཚོག་པ་ལྟ་བུའང་བགྲོ་གླེང་བྱེད་པ་ཡིན་མོད། འོན་ཀྱང་དེང་
སྐབས་དབྱིན་སྐད་དུ་ Debate ཞེས་རྩོད་པ་བྱེད་པ་ལ་གོ་བ་དང་། Discussion
ཞེས་པ་བརྗོད་གཞི་དོན་གནད་ཅིག་གི་ཐོག་ཕན་ཚུན་གྲོས་བསྡུར་ཀྱི་སྒོ་ནས་ཐབས་
ལམ་བཙལ་བ་སོགས་ལ་བགྲོ་གླེང་ཞེས་ཐ་སྙད་སོ་སོར་བཀོལ་སྤྱོད་བྱེད་ཀྱི་ཡོད།
དེ་ལྟའི་བགྲོ་གླེང་ནི་དེང་སྐབས་འཛམ་གླིང་ས་ཕྱོགས་གང་སར་དར་སོ་
ཆེ་རུང་། རང་ཅག་རྣམས་ཀྱི་བགོ་སྐལ་དུ་ཡོད་པའི་གཞུང་ཆེན་མོའི་བགྲོ་གླེང་
ནི་གདན་ས་ཆེན་པོ་གསུམ་གྱིས་གཙོས་བཤད་གྲྭ་ཁག་དང་དེ་དང་འབྲེལ་བའི་
མཐོ་སློབ་དང་ཆོས་ཚོགས་རེ་ཟུང་གིས་མ་གཏོགས་ལོངས་སུ་སྤྱོད་ཐུབ་ཀྱི་མེད་
པས་གཞུང་ཆེན་གྱི་བགྲོ་གླེང་འདི་རིགས་འཚོག་པ་ལ་ཕྱི་ནང་གི་རྒྱུ་རྐྱེན་མང་པོ་
འཛོམས་དགོས་པར་རྒྱས་བཤད་ཞུ་མི་དགོས།
སྤྱིར་གྲྭ་ཚང་འདི་ཉིད་དུ་བགྲོ་གླེང་སྔ་མོ་ནས་འཚོག་སྲོལ་ཡོད་ཐོག་ཕྱི་
ལོ་ ༢༠༠༦ ལོ་ནས་གཞུང་ཆེན་གང་ཡང་རུང་བ་ཞིག་གི་ཐོག་ལོ་ལྟར་བགྲོ་གླེང་
འཚོག་རྒྱུ་གཏན་འབེབས་བྱུང་བ་ནས། གཞུང་ཆེན་ཚད་མ་དང་། དབུ་མ། ཕར་
ཕྱིན་ལེགས་བཤད་གསེར་ཕྲེང་ཐོག་ལོ་གསུམ། ལམ་རིམ་ཆེན་མོ། ༢༠༡༣ ནང་



དྲང་ངེས་སེམས་ཙམ་སྐོར་བཅས་ལ་བགྲོ་གླེང་ཚུགས་ཐུབ་པ་བྱུང་ཡོད། ༢༠༡༢
ལོར་ལམ་རིམ་ཆེན་མོའི་ཐོག་མཁས་པའི་བགྲོ་གླེང་འཚོགས་པའི་དབུ་འབྱེད་ཀྱི་
ཚོགས་མགོན་དུ་སྤྱི་ནོར་༧གོང་ས་སྐྱབས་མགོན་ཆེན་པོ་མཆོག་ཆིབས་བསྒྱུར་
བཀའ་དྲིན་བསྐྱངས་ནས་ལམ་སྟོན་ཕེབས་དོན། བགྲོ་གླེང་འདི་རིགས་ནི་གསར་
གཏོད་ཀྱི་རང་བཞིན་དང་། བསྟན་པའི་བྱ་བ་གལ་ཆེན་ཞིག་ཡིན་པས་མུ་མཐུད་
འཚོག་གལ་ཆེ་བ་དང་། བགྲོ་གླེང་གི་སྐབས་མདོ་བསྟན་བཅོས་ཀྱི་ཁུངས་དང་། རྒྱ་
གར་གྱི་མཁས་པའི་དགོངས་པ་བཀྲལ་ཚུལ། རྩ་བའི་དགོངས་པ་བཞེས་ཕྱོགས་
གང་ཡིན་ཐོག་ལའང་བགྲོ་གླེང་བྱ་རྒྱུ་གལ་ཆེ་ཞིང་། བགྲོ་གླེང་བྱུང་བ་རྣམས་རིམ་
པས་ཡིག་ཐོག་ཏུ་འགོད་རྒྱུ་བྱུང་ན་ཕན་ཐོགས་ཆེན་པོ་ཡོང་རྒྱུ་ཡིན་པའི་སྐོར་
སོགས་རྩ་ཆེའི་ལམ་སྟོན་བཀའ་སློབ་བཀའ་དྲིན་སྩལ་པ་འདི་ལས་བགྲོ་གླེང་གི་
ལས་གཞི་འདི་ཉིད་བསྟན་འགྲོའི་བྱ་བ་ཤིན་ཏུ་གལ་ཆེན་ཡིན་པའང་ཤེས་ནུས།
གྲྭ་ཚང་འདིའི་གཞུང་ཆེན་གྱི་བགྲོ་གླེང་འཚོག་ཚུལ་ནི། བགྲོ་གླེང་བྱ་བའི་
གཞི་གཞུང་ཆེན་བཀའ་པོད་ལྔ་སྔགས་དང་བཅས་པ་ནས་ལོ་རེར་མ་མཐར་གཞུང་
ཆེན་རེ་གཞིར་བཞག་ཐོག སློབ་གཉེར་ལྷན་ཚོགས་ནས་འགན་ཁུར་གྱིས་བགྲོ་གླེང་
དངོས་གཞིའི་སྐབས་གྲྭ་ཚང་གི་དབུ་བཞུགས་མཁན་ལས་ཟུར་རྣམས་དང་དབུ་
ཆོས་རྣམ་པ། བཀའ་རབ་འབྱམས་པ་དགེ་བའི་བཤེས་གཉེན་དང་རིགས་པ་སྨྲ་
བའི་སློབ་གཉེར་བ་བཅས། འཕགས་ཡུལ་གྱི་པཎ་གྲུབ་བཅུ་བདུན་ལྷན་འཛོམས་
ཀྱིས་ཆོས་ཀྱི་དགའ་སྟོན་ལ་རོལ་པ་ལྟ་བུ་གདན་འཛོམས་ཏེ་འཛད་མཐའ་མེད་པའི་



17
ལེགས་བཤད་ཀྱི་དགའ་སྟོན་འགྱེད་པའི་བགྲོ་གླེང་ཚོགས་པའི་དབུས་སུ་བཀའ་
དང་དགོངས་འགྲེལ་གྱི་གཞུང་ཚད་མ་རྣམས་དཔང་པོར་བཞག་སྟེ་བགྲོ་གླེང་བྱ་
རྒྱུའི་གཞུང་དེའི་དབུ་ནས་མཇུག་བར་གྱི་དཀའ་གནད་གང་ཡོད་ལ་དོགས་གཅོད་
དཔྱིས་ཕྱིན་པ་གནང་བཞིན་ཡོད་ལ། སྐབས་རེ་དགོན་སྡེ་གཞན་གྱི་མཁས་དབང་
ཁག་ཀྱང་གདན་ཞུས་ཀྱིས་བགྲོ་གླེང་འཚོག་པའི་སྲོལ་ཚུགས་ཡོད།
ད་ཕན་བགྲོ་གླེང་འཚོགས་པའི་ནང་རྩོམ་ཤོག་ཡོད་མེད་གཉིས་ཀ་བྱུང་ཡོད་
པ་ནས་འདི་ལོ་རྩོམ་ཤོག་ཐོག་བགྲོ་གླེང་གནང་བའི་དོགས་གཅོད་ཀྱི་དྲི་ལན་རྣམས་
གྲྭ་ཚང་གི་སློབ་གཉེར་ལྷན་ཚོགས་ནས་ཕྱོགས་བསྡུས་བྱས་ཤིང་། འཛིན་གྲྭ་སོ་སོ་
ནས་གནང་བའི་ལན་འདེབས་ཀྱི་རྩོམ་ཤོག་ལ་ཡི་གེའི་ཞུ་དག་དང་ནང་དོན་འགལ་
འཛོལ་བྱུང་བ་རེ་ཟུང་བཟོ་བཅོས་བྱས་པ་ལས་གཞན་རང་འཇགས་བཞག་ཡོད།
ཕྱག་དེབ་འདི་མཁས་པ་མགུ་བ་སྐྱེད་པའི་ལེགས་བཤད་ཀྱི་སྐྱེས་སུ་ཆེ་མིན་
ཇི་ལྟར་ཡང་། དོན་གཉེར་ཅན་གྱི་སློབ་གཉེར་བ་མི་ཉུང་བ་ཞིག་ལ་གཞུང་ཆེན་མོའི་
དགོངས་དོན་ལ་དཔྱོད་པའི་ཐོག་མའི་ས་བོན་ཙམ་དུ་འགྱུར་རྒྱུར་སོམ་ཉི་མི་དགོས།
མཐའ་དོན། འདི་ལྟར་སྔོན་གླེང་ངོ་སྤྲོད་ཀྱི་ཚུལ་དུ་རྗེའི་རྣམ་ཐར་སོགས་ལ་
གཏུགས་ཏེ་བྲིས་ཁུལ་ཡང་ལས་བྲེལ་ཆེ་ཞིང་དུས་ཐུང་ནང་དཔྱད་གཞིའི་ཡིག་ཆར་
ཞིབ་ཚགས་ལྟ་ཁོམ་མ་བྱུང་བས་ཆད་ལྷག་ནོར་འཁྲུལ་ཇི་སྙེད་ཡོད་ངེས་ལགས་
ན་མཁས་དབང་རྣམ་པར་བཟོད་གསོལ་ཞུ་ཞིང་། ཐུན་མོང་བའི་རྣམ་དཀར་གྱི་
བྱ་བ་འདི་ལ་བརྟེན་ནས་རྒྱལ་བསྟན་སྤྱི་དང་ཁྱད་པར་མཉམ་མེད་ཙོང་ཁ་པ་ཆེན་



པོའི་བསྟན་པ་རིན་པོ་ཆེ་ཚང་ལ་མ་ནོར་བ་འདི་ཉིད་ཕྱོགས་ཐམས་ཅད་དུ་རྒྱས་
པ་དང་། བསྟན་འཛིན་ཀུན་གྱི་གཙུག་རྒྱན་སྤྱི་ནོར་ྋགོང་ས་ྋསྐྱབས་མགོན་
ཆེན་པོ་མཆོག་གིས་དབུས་བསྟན་འཛིན་གྱི་སྐྱེས་བུ་དམ་པ་རྣམས་སྐུ་ཚེ་ཡུན་
དུ་བརྟན་ཅིང་ཐུགས་བཞེད་མཐའ་དག་འགྲུབ་པ། རྗེ་བླ་མ་ཙོང་ཁ་པ་ཆེན་པོའི་
གདན་ས་དགའ་ལྡན་རྣམ་པར་རྒྱལ་བའི་གླིང་འདི་ཉིད་ཀྱིས་མཚོན་ཕྱོགས་བཅུའི་
དགེ་འདུན་གྱི་སྡེ་རྣམས་བསླབ་ཁྲིམས་གཙང་ཞིང་བཤད་སྒྲུབ་ཆོས་སྤྱོད་འཕེལ་
བ་དང་། འབྲེལ་ཡོད་སྦྱིན་བདག་རྣམས་ཀྱིས་གཙོས་མཁའ་ཁྱབ་སེམས་ཅན་
ཐམས་ཅད་ཤིང་རྟ་ཆེན་པོ་ཀླུ་སྒྲུབ་དང་ཐོགས་མེད་གཉིས་དང་རྒྱས་སྲས་ཀུན་
བཟང་དང་འཇམ་དབྱངས་ཇི་བཞིན་རྒྱལ་བའི་དམ་ཆོས་མཐའ་དག་འཛིན་པ་དང་
རྒྱལ་སྲས་ཀྱི་སྤྱོད་པ་རླབས་པོ་ཆེ་ལ་སྤྱོད་པར་འགྱུར་བ་སོགས་མདོར་ན་རྗེ་
ཐམས་ཅད་མཁྱེན་པས། ཚུལ་གཉིས་ཤིང་རྟའི་སྲོལ་འབྱེད་འདིར་འབད་པས། །
བདག་གིས་བསོད་ནམས་གང་ཞིག་བསགས་པ་དེས། །ཀླུ་སྒྲུབ་ཐོགས་མེད་ཇི་
བཞིན་རྒྱལ་བ་ཡི། །དམ་ཆོས་མཐའ་དག་ཡུན་རིང་འཛིན་པར་ཤོག །ཚུལ་དེས་
རྒྱལ་བ་དགྱེས་པ་སྐྱེད་པ་ལ། །རྒྱལ་སྲས་མཁས་པ་ཀུན་བཟང་འཇམ་དབྱངས་
ཀྱིས། །ཇི་ལྟར་སྤྱད་པ་དེ་ལྟར་བདག་གིས་ཀྱང་། །རླབས་ཆེན་སྤྱོད་ལ་ཀུན་ནས་
སྤྱོད་པར་ཤོག །ཅེས་ཇི་ལྟར་ཐུགས་སྨོན་མཛད་པ་དེ་བཞིན་དུ་འགྲུབ་པའི་སྨོན་
འདུན་དང་བཅས་ལྷོ་པ་དགེ་བཤེས་བྱང་ཆུབ་སངས་རྒྱས་ཀྱིས་དྷ་སའི་བཞུགས་
སྒར་རྒྱལ་བའི་ཕོ་བྲང་གི་ཉེ་འདབས་ནས་བོད་རབ་བྱུང་ ༡༧ ཤིང་རྟ་ལོའི་ས་ག་
ཟླ་བའི་ཉ། ཕྱི་ལོ་ ༢༠༡༤ ཟླ་ ༦ ཚེས་ ༡༣ ལ།



དཀར་ཆག་
ཀ༽
སྔོན་གླེང་།་་་
་་་་་་་་་་1
བ་༌༌༌4
རྩོམ་གཞི་དང་པོ།་་
འབད་ཀྱང་རྟོགས་པར་མ་གྱུར་གནས་དེ་ནི། །ཞེས་པའི་གནས་དེ་སྟོང་པ་ཉིད་དང་གསུང་རབ་ལ་དྲང་
ངེས་འབྱེད་ཚུལ་སོགས་གང་ལ་བཞག་མིན།
རྩོམ་གཞི་གཉིས་པ།
•......་༌༌༌༌་་་་༌3
དབུ་མའི་ལུགས་ལ་རྒྱུ་འབྲས་ངོ་བོ་ཆོས་གསུམ་དང་བྱ་བྱེད་ལས་གསུམ་གྱི་སྟེང་ནས་རྣམ་ཐར་
སྒོ་གསུམ་འཇོག་པ་དེ་ཁྱད་གཞི་གཅིག་གི་སྟེང་དུ་འཇོག་པ་ཡིན་མིན། རྣམ་པར་ཐར་པའི་སྒོ་ཞེས་
པའི་གོ་དོན།
རྩོམ་གཞི་གསུམ་པ་་་་་་
འགྲེལ་བྱེད་དག་གིས་གསུང་རབ་ཀྱི་དྲང་ངེས་དང་གསུང་རབ་ལ་དྲང་ངེས་གཉིས་སུ་ཕྱེ་ནས་སྔ་མ་
རྗོད་བྱེད་ཚིག་གི་དྲང་ངེས་དང་། ཕྱི་མ་བརྗོད་བྱ་དོན་གྱི་དྲང་ངེས་ལ་བྱས་ནས་དང་པོ་ཡིད་དཔྱོད་
ཙམ་གྱིས་ཕྱེ་རུང་ཞེས་པར། མཐར་གཏུགས་ན་དྲི་མ་མེད་པའི་རིགས་པ་ཉིད་ཀྱིས་འབྱེད་དགོས་
གསུངས་པ་དང་མི་འགལ་བའི་ཚུལ།
རྩོམ་གཞི་བཞི་པ།་
རིགས་པ་དང་འགལ་བའི་གྲུབ་མཐའ་ཁས་ལེན་ན་སྨྲ་བ་པོ་ཚད་མའི་སྐྱེས་བུར་མི་རུང་བའི་ཕྱིར།
ཞེས་རིགས་པ་དང་འགལ་བའི་གྲུབ་མཐའ་ཁས་ལེན་ཚུལ་དང་ཚད་མའི་སྐྱེས་བུའི་དོན་གང་འཇོག
རྩོམ་གཞི་ལྔ་པ།་་་་་་་་་་
བསྟན་བཅོས་སུ། དགོངས་འགྲེལ་ལས། བཅོམ་ལྡན་འདས་ཀྱིས་རྣམ་གྲངས་དུ་མར་ཕུང་པོ་རྣམས་
ཀྱི་རང་གི་མཚན་ཉིད་ཀྱང་བཀའ་སྩལ། ཞེས་སོགས་ཀྱིས་འཁོར་ལོ་དང་པོར་བཀའ་སྩལ་སྟོན་པ་ན།
ཕུང་པོ་དང་སྐྱེ་མཆེད་དང་རྟེན་འབྲེལ་དང་ཟས་དང་བདེན་པ་དང་ཁམས་དང་བྱང་ཕྱོགས་རྣམས་
དམིགས་ཀྱིས་བཀར་ནས་སྨོས་པས་དེ་དག་སོ་སོ་ནས་བརྩམས་པའི་མདོ་ཚན་ཡོད་མེད།
༌༌༌༌༌་་༌5
༌་་་་6



II
་་་་་་་
བ བཟ་་་་་་་༌16
རྩོམ་གཞི་དྲུག་པ་་་་་་
བདག་གཉིས་དང་ནམ་མཁའི་མེ་ཏོག་རྣམས་རྟོག་པས་བཏགས་ཙམ་ཡིན་མིན།
རྩོམ་གཞི་བདུན་པ།་་་་་་་
དེ་ནས་བཤད་པའི་མིང་དང་བརྡ་གཉིས་པོ་དང་། འདི་ནས་བཤད་པའི་མིང་དང་བརྡ་གཉིས་མིང་
འདྲ་ཡང་དོན་མི་གཅིག་པའི་ཕྱིར། ཞེས་མིང་བརྡ་སྔ་ཕྱི་གཉིས་དོན་མི་གཅིག་པའི་ཚུལ་དང་ཙམ་
སྒྲས་གཅོད་ཚུལ་ལ་ཁྱད་པར་ཡོད་མེད། །
རྩོམ་གཞི་བརྒྱད་པ།་་
་་་་་་་་་་༌༌༌11
གཞན་དབང་རྣམ་དག་ལམ་གྱི་དམིགས་པ་དང་དོན་དམ་པར་འགྱུར་རོ་སྙམ་པའི་དོགས་པ་དེ་གང་ཟག་གང་
ལ་སྐྱེ་བ་དང་། གཞན་དབང་རྣམ་དག་ལམ་གྱི་དམིགས་པར་འཛིན་པའི་བློ་དེ་ཆོས་ཀྱི་བདག་འཛིན་ཡིན་མིན།
རྩོམ་གཞི་དགུ་པ།་་
ནམ་མཁའི་སྟེང་དུ་སྟོང་ཉིད་རྟོགས་པའི་བློ་དང་དེའི་དགག་བྱ་འཛིན་པའི་བློ་གཉིས་དམིགས་པ་
གཅིག་ལ་དམིགས་ནས་འཛིན་སྟངས་དངོས་འགལ་ཡིན་མིན།
རྩོམ་གཞི་བཅུ་པ།་་་་་་་་་་་་་་་་་
དགོངས་འགྲེལ་དངོས་བསྟན་གྱི་ཀུན་བཏགས་ལ་ངོ་བོ་དང་ཁྱད་པར་ལ་ཀུན་བཏགས་པའི་ཀུན་
བཏགས་གཉིས་སུ་བཤད་པའི་གཟུགས་སྐྱེ་བ་ཞེས་པའི་སྒྲ་འཇུག་པའི་འཇུག་གཞིར་རང་གི་མཚན་
ཉིད་ཀྱིས་གྲུབ་པ་གཟུགས་ཀྱི་སྟེང་དུ་དགག་བྱའི་ཀུན་བཏགས་སུ་འཇོག་ན། གཟུགས་བྱས་པ་དང་
གཟུགས་མི་རྟག་པ་ཞེས་པའི་སྒྲ་འཇུག་པའི་འཇུག་གཞིར་རང་གི་མཚན་ཉིད་ཀྱིས་གྲུབ་པ་རྣམས་
ཀྱང་གཟུགས་ཀྱི་སྟེང་དུ་དགག་བྱའི་ཀུན་བཏགས་སུ་འགྱུར་མིན།
རྩོམ་གཞི་བཅུ་གཅིག་པ།་་
༌༌་་༌༌་་་་་21
གང་ཟག་གི་བདག་ཡོད་པར་སྟོན་པའི་མདོ་དང་ཕྱི་དོན་ཡོད་པར་སྟོན་པའི་མདོ་གཉིས་ཀྱི་བརྗོད་བྱ་
ལ་ཡོད་མེད་ཀྱི་ཁྱད་པར་ཕྱེ་མིན།
རྩོམ་གཞི་བཅུ་གཉིས་པ།་་་་
༌༌་་་་་་་་་་༌25
ཡུམ་གྱི་མདོ་ལས་སྐྱེ་བ་མེད་པ་སོགས་གསུངས་པའི་དགོངས་གཞི་གང་བཞག་སྐོར།
རྩོམ་གཞི་བཅུ་གསུམ་པ།་་
མདོ་སེམས་གཉིས་ཀྱིས་རང་མཚན་དང་རང་གི་མཚན་ཉིད་ཀྱིས་གྲུབ་པ་དང་བདེན་པར་གྲུབ་པ་དོན་
དམ་པར་གྲུབ་པ་རྣམས་ལ་ཁྱད་པར་ཕྱེ་མིན།
"""""༌་་་་་༌་་་་་༌༌་་་་་༌༌་25



III
..བབ༌བཏ7
，
，
，
，
，
，
，
，
，
，
，
，
，
，
，
བ
ས་་་་་་་་་་་་་་་
•༌༌༌30
རྩོམ་གཞི་བཅུ་བཞི་པ་་་་་་་་་་་་་
དགོངས་འགྲེལ་དངོས་བསྟན་གྱི་ཀུན་བཏགས་ལ་ངོ་བོ་དང་ཁྱད་པར་དུ་བཏགས་པའི་ཀུན་བཏགས་
ལས་གཞན་མ་གསུངས་པས། གཟུང་འཛིན་རྫས་གཞན་གྱིས་སྟོང་པ་དགོངས་འགྲེལ་གྱིས་བསྟན་མིན།
རྩོམ་གཞི་བཅོ་ལྔ་པ།་་་
་་་་་་་་་་་་་་་་་་་་་་་་་་29
འཁོར་ལོ་དང་པོའི་མདོ་ཚིག་གང་དང་གང་གིས་ནམ་མཁའ་སོགས་བདེན་བཞིར་མ་འདུས་པའི་ཆོས་
རྣམས་རང་གི་མཚན་ཉིད་ཀྱིས་གྲུབ་པར་བསྟན་ཚུལ་དང་། འཁོར་ལོ་དང་པོའི་ཆེད་དུ་བྱ་བའི་གདུལ་
བྱ་ལ་ཐེག་ཆེན་ལམ་ཞུགས་ཀྱི་བྱེ་མདོ་གཉིས་དང་ཐེག་དམན་ལམ་ཞུགས་ཀྱི་དབུ་སེམས་ཡོད་མེད།
རྩོམ་གཞི་བཅུ་དྲུག་པ།
ཐེག་པ་ཐུན་མོང་བའི་སྡེ་སྣོད་ཡོད་མེད་སྐོར།
རྩོམ་གཞི་བཅུ་བདུན་པ་་་་་་་་
འཁོར་ལོ་གསུམ་དུས་ཀྱི་རིམ་པའི་སྒོ་ནས་འཇོག་མིན་དང་། གྲུབ་དོན་སྐབས་ཀྱི་འཁོར་ལོ་དང་པོ་
ལ་གནས་དང་དུས་གསུངས་ལ་བར་མཐའ་གཉིས་ལ་མ་གསུངས་པའི་ཚུལ།
རྩོམ་གཞི་བཅོ་བརྒྱད་པ་་་་་
༌༌༌༌༌་་་་་་་་༌༌༌༌32
སློབ་དཔོན་ཐོགས་མེད་ཀྱིས་གཙོ་བོ་མདོ་སྡེ་དགོངས་འགྲེལ་ལ་བརྟེན་ནས་སེམས་ཙམ་པའི་ཤིང་
རྟའི་སྲོལ་ཕྱེ་ཚུལ། །
རྩོམ་གཞི་བཅུ་དགུ་པ་་་་་་
གཟུང་འཛིན་རྫས་གཞན་གྱིས་སྟོང་པ་རྟོགས་ན་གཟུང་འཛིན་གཉིས་རྫས་གཅིག་ཏུ་རྟོགས་དགོས་
མིན་དང་། རྟོག་མེད་དབང་ཤེས་ལ་ལྟོས་པའི་དེ་ཁོ་ན་ཉིད་དེ་ཉི་ཚེ་བའི་སྟོང་པ་ཡིན་མིན། བློས་བྱས་
ཀྱི་སྟོང་པ་དང་ཉི་ཚེ་བའི་སྟོང་པའི་གོ་དོན།
རྩོམ་གཞི་ཉི་ཤུ་པ།་་་་་
བྱང་སའི་དངོས་བསྟན་གྱི་སྐུར་འདེབས་འགོག་ཡུལ་གྱི་ཕྱོགས་སྔ་ལ་དབུ་མ་ཐལ་རང་གཉིས་ཀ་
འཇོག་མིན་དང་། བྱང་ས་རྩོམ་སྐབས་དབུ་མ་ཐལ་རང་གཉིས་ཀྱི་གྲུབ་མཐའི་སྲོལ་ཕྱེ་ཟིན་མིན།
རྩོམ་གཞི་ཉེར་གཅིག་པ།་་་་་་་་་་་་་་ ་་་་་་་་་་་་་༌37
ལྟོ་ལྡིར་བ་ལ་བུམ་པ་ཞེས་བཏགས་པའི་བརྡས་བཞག་པའི་ཡུལ་དོན་དམ་པར་གྲུབ་པས་སྟོང་པ་
དང་། བུམ་པ་བུམ་པ་ཞེས་པའི་སྒྲ་འཇུག་པའི་གཞིར་རང་མཚན་གྱིས་སྟོང་པ་ལ་ཁྱད་པར་ཡོད་མེད།
t
..............
..
.
.......
....
.
.
......
༌༌་་་་་་་་་་་་་༌33
.
.
༌་༌༌༌35



IV
༌༌བ་༌༌༌42
47
རྩོམ་གཞི་ཉེར་གཉིས་པ་་་་་་་་་་
སེམས་ཙམ་པའི་ལུགས་ལ་གདགས་གཞི་དང་བཏགས་ཆོས་ཀྱི་ཁྱད་པར་དང་དེ་དག་གསལ་བར་
སྟོན་པའི་གཞུང་ཡོད་མེད། །
རྩོམ་གཞི་ཉེར་གསུམ་པ་་་་་་་་་་་་་་
གཟུགས་གཟུགས་འཛིན་རྟོག་པའི་ཞེན་གཞིར་གྲུབ་པ་དང་། གཟུགས་འཛིན་རྟོག་པའི་ཞེན་གཞིར་
གཟུགས་གྲུབ་པ་ལ་ཁྱད་པ་ཡོད་མེད།
རྩོམ་གཞི་ཉེར་བཞི་པ།་་
་་་་་་༌༌༌43
ཉན་ཐོས་ཀྱི་སྡེ་སྣོད་ལས་གཟུང་འཛིན་གཉིས་སྟོང་བསྟན་མིན། །
རྩོམ་གཞི་ཉེར་ལྔ་པ་་་་་
མདོ་སྡེ་དགོངས་འགྲེལ་གྱི་ལེའུ་བཅུའི་གྲངས་འདྲེན་ཚུལ་ལ་བཞེད་ཚུལ་མི་མཐུན་པ་ཡོད་མེད་དང་།
ལེའུ་སོ་སོའི་བརྗོད་དོན་གང་དང་གང་ཡིན་སྐོར།
རྩོམ་གཞི་ཉེར་དྲུག་པ་་་་་་
དེ་བཞིན་གཤེགས་པའི་སྙིང་པོའི་མདོ་དགོངས་འགྲེལ་ལས་གསུངས་པའི་འཁོར་ལོ་བར་པ་དང་ཐ་
མ་གང་ཡིན་སྐོར།
རྩོམ་གཞི་ཉེར་བདུན་པ།་་་་་་
༌་་་་་་་་་་་་་་་་49
དབུས་མཐའི་རྩ་འགྲེལ་གཉིས་ཀར་བདག་མེད་རྣམ་པ་གཉིས་ཀ་ཡོངས་གྲུབ་ཡིན་པ་ལྟ་བུར་གསུངས་
འདུག་པས་། རང་རེའི་ཡིག་ཆར་གང་ཟག་གི་བདག་མེད་ཡོངས་གྲུབ་མིན་པར་གསུངས་པའི་དགོངས་
པ་དང་ཁུངས་གང་ཡོད། །
རྩོམ་གཞི་ཉེར་བརྒྱད་པ་
སེམས་ཙམ་པའི་ལུགས་ལ་རྫས་བཏགས་འཇོག་ཚུལ་དང་རང་སྡེ་གཞན་གྱིས་རྫས་བཏགས་འཇོག་
ཚུལ་སྐོར། །
རྩོམ་གཞི་ཉེར་དགུ་པ།་་་་
བསྟན་བཅོས་སུ། ལུགས་འདིས་ཡེ་ཤེས་དེ་རང་རིག་ཏུ་བཞེད་པས་ཡེ་ཤེས་ཀྱང་ཡུལ་དུ་འགྱུར་རོ་
སྙམ་ན། ཡུལ་གང་ལ་ལྟོས་ནས་དེ་ཁོ་ན་ཉིད་ཀྱི་དོན་རྟོགས་པའི་ཡུལ་དེ་ལ་དགོངས་པས་སྐྱོན་མེད་
དོ། །ཞེས་པའི་སྐབས་ཀྱི་དོགས་པ་བྱུང་ལུགས་དང་དེ་སྤོང་ཚུལ།
་་་་་་༌༌50
55



་་་་་་་་་་་་་་་་་་་་་་་་་་་་་་་་་་་
་་་་་་་་་"58
，
，
，
，
，
，
，
，
，
，
，
t，
E
E
E
，
རྩོམ་གཞི་སུམ་ཅུ་པ།་་
གཞན་སེམས་ཤེས་པའི་མངོན་ཤེས་ཀྱིས་ཤེས་རྒྱུའི་གཞན་གྱི་སེམས་དེ་མངོན་ཤེས་དེའི་བདག་
ཉིད་དུ་གྲུབ་མིན་དང་། རྣམ་མཁྱེན་དང་དེའི་ཡུལ་སེམས་ཅན་གཉིས་རྫས་གཅིག་ཏུ་འཇོག་མིན།
རྩོམ་གཞི་སོ་གཅིག་པ།་་་་་
་་་་་་་་་་་་་་་་་་་་་་་་་་༌60
མདོ་སྡེ་རྒྱན་དང་ཀུན་ལས་བཏུས་སུ་ཤེར་ཕྱིན་གྱི་མདོའི་དགོངས་གཞི་ལ་བདུན་དང་བཅུར་གསུངས་
པ་དང་། མདོ་སྡེ་དགོངས་འགྲེལ་དང་སུམ་ཅུ་པར་ངོ་བོ་ཉིད་མེད་པ་གསུམ་ལས་མ་གསུངས་པའི་ཚུལ།
རྩོམ་གཞི་སོ་གཉིས་པ།་་་་་་་་་་་་་་་་་
་་་་་་་༌༌༌༌་་་་་་་་་་་་་་༌༌༌61
བྱེ་སྨྲ་དང་རང་སྡེ་གཞན་གྱིས་མཚན་ཉིད་སྐྱེ་སོགས་བཞི་འདོད་ཚུལ་ལ་ཁྱད་པར་གང་ཡོད།
རྩོམ་གཞི་སོ་གསུམ་པ་་་་
ཐོག་མ་དང་ནི་དེ་ཉིད་གཞན་ཉིད་དང་། །རང་གི་མཚན་ཉིད་རང་དང་གཞན་དུ་འགྱུར། །ཀུན་ནས་
ཉོན་མོངས་པ་དང་ཁྱད་པར་ལ། །སྐྱེ་བ་མེད་པའི་ཆོས་ལ་བཟོད་པར་བཤད། །ཅེས་པའི་གཞུང་
དོན་འགྲེལ་ཚུལ།
རྩོམ་གཞི་སོ་བཞི་པ།་་་་་་་་་་་་
༌༌་་་་་་་་་་་་་་་་༌༌65
ཡང་དག་མ་ཡིན་ཀུན་རྟོག་ཡོད། །ཅེས་སོགས་ཀྱི་གཞུང་འདིས་མཚན་ཉིད་གསུམ་བསྟན་ཚུལ།
རྩོམ་གཞི་སོ་ལྔ་པ་་་་་་་་་་་་་་་
སློབ་དཔོན་ཆོས་ཀྱི་གྲགས་པས་ཡུམ་གྱི་མདོའི་དགོངས་པ་འགྲེལ་ཚུལ་ལ་ཉན་ཐོས་སྡེ་གཉིས་དང་
ཐུན་མོང་དུ་འགྲེལ་ཚུལ་དང་སེམས་ཙམ་ལུགས་ཀྱི་ཐུན་མོང་མིན་པའི་འགྲེལ་ཚུལ་སོ་སོ་ནས་ཡོད་
མེད་དང༌། མདོ་སྡེ་པས་ཐེག་ཆེན་གྱི་བཀའ་ཁས་ལེན་མིན།
རྩོམ་གཞི་སོ་དྲུག་པ།་་་་་་་་་་་་་
་་་་་་་་་་་71
གཟུགས་ཀྱི་སྟོང་ཉིད་དང་། གཟུགས་འཛིན་ཚད་མའི་སྟོང་ཉིད་དང་། གཟུགས་འཛིན་ཚད་མ་མྱོང་བྱེད་
ཀྱི་རང་རིག་གི་སྟོང་ཉིད། གཟུགས་འཛིན་དབང་པོའི་མངོན་སུམ་གྱི་སྟོང་ཉིད་རྣམས་དོན་གཅིག་པར་
གསུངས་པས། གཟུགས་འཛིན་རྣམ་མཁྱེན་གྱི་སྟོང་ཉིད་སོགས་ཀྱང་དེ་དག་དང་དོན་གཅིག་ཡིན་མིན།
རྩོམ་གཞི་སོ་བདུན་པ།་་
བསྟན་བཅོས་འདིར་སྐུར་འདེབས་དང་སྒྲོ་འདོགས་གཉིས་རིགས་པའི་དགག་བྱར་གསུངས་པ་དང་།
ལམ་རིམ་ཆེན་མོར་རིགས་པའི་དགག་བྱ་ལ་ཤེས་བྱ་ལ་མེད་པ་ཞིག་དགོས་པར་གསུངས་པ་ཇི་ལྟར་
མི་འགལ་ཚུལ་དང་། རིགས་པའི་དགག་བྱ་དང་རྟགས་ཀྱི་དགག་བྱ་ལ་ཁྱད་པར་ཡོད་མེད། །
་་་་་་་་་་་་་་་་་་་་་་་་་་་་་་་”68
་
73



•་་་་་་༌༌་་་74
་་་་75
རྩོམ་གཞི་སོ་བརྒྱད་པ།་་་་་་་་་་་
གལ་ཏེ་གཟུགས་སོགས་མིང་དང་བརྡའི་ཡུལ་ཡིན་པ་རང་གི་མཚན་ཉིད་ཀྱིས་གྲུབ་པ་འགོག་པ་དེ་
རྗོད་བྱེད་ཀྱི་དངོས་ཡུལ་ཡིན་པ་འགོག་ན། ཞེས་སོགས་ཀྱི་རྩོད་པ་དེ་གང་ཟག་གང་ལ་གང་གིས་རྩོད་
པ་དང་། གལ་ཏེ་གྲུབ་མཐའ་སྨྲ་བ་གཞན་ཞིག་གིས་རྩོད་པ་ཡིན་ན་ལན་གྱི་སྐབས་སུ་སྟོང་ཚུལ་འདི་
ཉན་ཐོས་སྡེ་པས་གྲུབ་ཟིན་པ་མིན་པའི་ཤེས་བྱེད་དུ་བྱང་ས་དང་ཐེག་བསྡུས་དྲངས་པ་མི་འགལ་ཚུལ།
རྩོམ་གཞི་སོ་དགུ་པ།་་་་་་་་་་
རྒྱུ་མཚན་ལྔས་བྱིས་པ་སོ་སོ་སྐྱེ་བོ་རྣམས་ལ་ཆོས་ཀྱི་བདག་འཛིན་ལྷན་སྐྱེས་ཡོད་པར་སྒྲུབ་ཚུལ།
རྩོམ་གཞི་བཞི་བཅུ་པ།་་་་་་་་་་་་
་་་་་་་་་་་་་་་་་༌82
དགོངས་འགྲེལ་ལས་གཞན་དབང་ཀུན་བཏགས་ཀྱིས་སྟོང་པར་སྒྲུབ་པའི་རིགས་པ་མ་གསུངས་ན་
གོང་དུ་ཀུན་བཏགས་མཚན་ཉིད་ངོ་བོ་ཉིད་མེད་པའི་རྒྱུ་མཚན་དུ་དགག་ཕྱོགས་ནས་རང་གི་མཚན་
ཉིད་ཀྱིས་མ་གྲུབ་པ་དང་སྒྲུབ་ཕྱོགས་ནས་མིང་དང་བརྡས་བཞག་པར་གསུངས་པ་དང་མི་འགལ་ཚུལ་
དང༌། བྱང་ས་དང་བསྡུ་བ་ལས་རིགས་པ་གསུམ་གསུམ་གསུངས་ཞེས་པའི་རིགས་པ་རྣམས་རྟགས་
ཡང་དག་ཡིན་མིན། །
རྩོམ་གཞི་ཞེ་གཅིག་པ།་
འདི་ཤེས་པ་ལ་མཚུངས་པ་མ་ཡིན་ཏེ། རྟོག་པ་ལ་སྤྱི་འཆར་བ་ནའང་མྱོང་ཙམ་གྱི་རྣམ་པ་ཅན་དུ་
འཆར་བའི་ཕྱིར་རོ། །ཞེས་སོགས་ཀྱི་གཞུང་དོན།
རྩོམ་གཞི་ཞེ་གཉིས་པ་་་་་་
་་་་་་་་་་་་༌༌༌37
གཟུང་འཛིན་རྫས་གཞན་གྱིས་སྟོང་པའི་སྟོང་ཉིད་དེ་ཆོས་གང་དང་གང་གི་སྟེང་དུ་འཇོག་མིན་དང་།
ཕྱོགས་གླང་ཡབ་སྲས་ཀྱི་གཞུང་དུ་འཇུག་གཞིར་རང་གི་མཚན་ཉིད་ཀྱིས་གྲུབ་པས་སྟོང་པའི་སྟོང་
ཉིད་བཤད་ཡོད་མེད། །
རྩོམ་གཞི་ཞེ་གསུམ་པ་་་་་་་་་་
་་་་་་་་་་༌་་་་་་་89
འཚོལ་བ་བཞི་དང་ཡོངས་སུ་ཤེས་པོ་བཞིའི་སྒོ་ནས་རྣམ་རིག་ཙམ་ལ་འཇུག་ཚུལ་དང་། ཆོས་ཐམས་
ཅད་བག་ཆགས་སད་སྟོབས་ཀྱིས་གྲུབ་མིན།
རྩོམ་གཞི་ཞེ་བཞི་པ།་་
ལེགས་པར་རྣམ་པར་ཕྱེ་བའི་ཆོས་འཁོར་ཐེག་པ་ཐམས་ཅད་ལ་ཞུགས་པའི་ཆེད་དུ་གསུངས་པའི་
དོན་ནི་དེའོ། །ཞེས་པའི་གཞུང་དོན་འགྲེལ་ཚུལ་ལ་མི་མཐུན་པ་ཡོད་མེད།
་་་་༌85
་་༌་༌་་༌༌31



VII
བ༌94
”102
..༌༌༌102
རྩོམ་གཞི་ཞེ་ལྔ་པ་་་་་
དབྱིག་གཉེན་གྱིས་ཡུམ་གསུམ་གནོད་འཇོམས་སུ་སྟོང་ཉིད་འཇོག་ཚུལ་དང་། ལེགས་བཤད་གསེར་
ཕྲེང་དང་། སྟོང་ཐུན་སོགས་ལས་སེམས་ཙམ་པའི་ལུགས་ཀྱི་སྟོང་ཉིད་གཞན་སྟོང་དུ་བསྟན་མིན། དེ་
དང་ཇོ་ནང་པས་འདོད་པའི་གཞན་སྟོང་ལ་ཁྱད་པར་ཡོད་མེད། ལྟ་བ་ལ་མེད་དགག་དང་རང་སྟོང་
ཡིན་དགོས་པར་གསུངས་པའི་ཤེས་བྱེད་ཀྱི་ཁུངས་གང་ཡོད།
རྩོམ་གཞི་ཞེ་དྲུག་པ།་་་་་་་
གཟུང་འཛིན་རྫས་གཞན་གྱིས་སྟོང་པ་དང་འཇུག་གཞིར་རང་མཚན་གྱིས་སྟོང་པ་གཉིས་རྟོགས་པའི་
གོ་རིམ་དང་དེ་གཉིས་ཀྱི་དགག་བྱ་ཁེགས་དཀའ་སླ་ཡོད་མེད།
རྩོམ་གཞི་ཞེ་བདུན་པ་་་་་་་་་
ལེགས་བཤད་སྙིང་པོ་སེམས་ཙམ་གྱི་སྐབས་སུ། ཕྱི་དོན་འགོག་པའི་རིགས་པར་ལྷན་ཅིག་དམིགས་
ངེས་ཀྱི་རིགས་པ་མ་གསུངས་པ་ཇི་ཡིན།
རྩོམ་གཞི་ཞེ་བརྒྱད་པ།་་་་་་
106མ
དོ་དེའི་བརྗོད་བྱ་དང་བསྟན་བྱ་བརྗོད་བྱའི་དོན་བསྟན་བྱའི་དོན་རྣམས་ལ་ཁྱད་པར་ཡོད་མེད་དང་།
སྤྱིར་འཁོར་ལོ་གསུམ་དང་དགོངས་འགྲེལ་ལས་གསུངས་པའི་འཁོར་ལོ་གསུམ་ལ་ཁྱད་པར་ཕྱེ་མིན།
རྩོམ་གཞི་ཞེ་དགུ་པ།་་་་་
བསྟན་བཅོས་སུ། དང་པོ་ཝ་ར་ཎཱ་སིར་གང་ཟག་གི་བདག་མེད་གསུངས་ཤིང་ཕུང་པོ་ལ་སོགས་པའི་
ཆོས་ཉུང་ཤས་གཅིག་མ་གཏོགས་པ་བདེན་པར་གྲུབ་པ་མ་བཀག་ཅིང་བདེན་པར་ཡོད་པ་མང་དུ་
གསུངས་པའི་སྐོར་གཅིག་གོ །ཞེས་པའི་གཞུང་དོན་འགྲེལ་ཚུལ་ལ་མི་འདྲ་བ་གང་ཡོད་དང་། ཕུང་
པོ་ལ་སོགས་པའི་ཆོས་ཉུང་ཤས་གཅིག་ཅེས་པའི་ཆོས་ཉུང་ཤས་ལ་གང་འཇོག
རྩོམ་གཞི་ལྔ་བཅུ་པ།་
གང་གིས་དོན་ངེས་ཤེ་ན་མདོ་དེ་ཉིད་ལས་གཞན་པ་དང་གཉིས་ཀས་ཀྱང་ངོ། །ཞེས་སོགས་ཀྱི་
གཞུང་དོན་དང་ཉི་ཁྲི་བྱམས་ཞུས་ཀྱི་ལེའུའི་མཚན་ཉིད་གསུམ་དང་དགོངས་འགྲེལ་གྱི་མཚན་ཉིད་
གསུམ་ལ་ཁྱད་པར་གང་ཡོད་སྐོར།
་་༌༌༌109
་་་་་་་་་་་་་་་110



VIII
སེམས་ཙམ་དྲང་ངེས་ཀྱི་དོགས་གཅོད་ཟིན་བྲིས།
115་
༡༽
༢༽
116
*120
མཆོད་བརྗོད།
རྣམ་ཐར་སྒོ་གསུམ།་་་
རྒྱལ་བའི་གསུང་རབ་ཀྱི་དྲང་ངེས་འབྱེད་པའི་ཚུལ་་་་་་་
ཐེག་ཆེན་བཀའ་སྒྲུབ་ཀྱི་སྐོར་་་་་་་་
མཚན་ཉིད་གསུམ།་་་་་
འཁོར་ལོ་གསུམ་
རྫས་བཏགས་ཀྱི་ཁྱད་པར།་་་
དགག་བྱའི་སྐོར་
པར་བྱང་སྨོན་ཚིག་
་་་”123
༦༽
*130
.
.
.
.
.
..
.
.
.
..
.
.
་
་་་་༌135
139
༨༽
༩༽
40



༄༅། །རྗེའི་གསུང་ལེགས་བཤད་སྙིང་པོའི་སེམས་
ཙམ་པའི་དྲང་ངེས་ལས་བརྩམས་པའི་བགྲོ་གླེང་
སྐབས་ཀྱི་དྲིས་ལན་ཕྱོགས་བསྡུས་
， བཞུགས་སོ།།



སེམས་ཙམ་པའི་དྲང་ངེས་ལས་བརྩམས་པའི་བགྲོ་གླེང་
སྐབས་ཀྱི་དྲིས་ལན་ཕྱོགས་བསྡུས།
གཞུང་གསར།
རྩོམ་གཞི་དང་པོ། འབད་ཀྱང་རྟོགས་པར་མ་གྱུར་གནས་དེ་ནི། །ཞེས་པའི་
གནས་དེ་སྟོང་པ་ཉིད་དང་གསུང་རབ་ལ་དྲང་ངེས་འབྱེད་ཚུལ་སོགས་གང་ལ་བྱེད།
གལ་ཏེ་སྟོང་པ་ཉིད་ལ་བྱེད་ན་བོད་སྔ་མ་རྣམས་ཀྱིས་སྟོང་ཉིད་མ་རྟོགས་པ་ཡིན་
ནམ། དེ་ལ་སྟོང་ཐུན་གྱིས་འགྲེལ་ཚུལ་མི་འདྲ་བ་ཡོད་མེད། །
རྩོམ་གཞི་དང་པོའི་ལན། འབད་ཀྱང་རྟོགས་པར་མ་གྱུར་གནས་དེ་ནི། །
ཞེས་སོགས་ཀྱི་དོན་སྟོང་ཐུན་ལས་ཆོས་ཀྱི་བདག་ཏུ་སྒྲོ་འདོགས་པ་ལུགས་འདིས་
ཇི་ལྟ་བུ་ཞིག་ལ་བྱེད་པ་དང་། དེ་རྫོགས་པར་ཁེགས་པའི་ཆོས་ཀྱི་བདག་མེད་ཇི་
ལྟ་བུ་ཞིག་ལ་འདོད་པ་ནི་ཤིན་ཏུ་རྟོགས་པར་དཀའ་བའི་གནས་མཐར་ཐུག་པ་ཡིན་
ལ། དེ་ལྟ་ན་གངས་རིའི་ཁྲོད་འདིར་བདག་ཅག་གི་རྗེ་ཐམས་ཅད་མཁྱེན་པ་གཅིག་
པུས་གསལ་བར་མཛད་དུ་ཟད་ཀྱི། མཁས་པར་ཁས་འཆེ་བ་གཞན་མཐའ་དག་གིས་
ནི་དབང་ཤེས་རང་གི་སྣང་ཡུལ་སྔོན་པོ་ལ་སོགས་པ་དང་རྫས་ཐ་དད་པ་བཀག་པ་
ཙམ་གྱི་ཕྱོགས་གཅིག་པུ་ལས་གཞན་པ་ངོ་བོ་དང་ཁྱད་པར་དུ་ཀུན་བཏགས་པའི་
ཀུན་བཏགས་དང་། དེ་རང་གི་མཚན་ཉིད་ཀྱིས་གྲུབ་པ་བཀག་པའི་ཆོས་ཀྱི་བདག་



མེད་འཇོག་པའི་ཚུལ་གྱི་ཐ་སྙད་ཙམ་སྨྲ་བར་མི་ནུས་ཏེ། ཞེས་འབད་ཀྱང་རྟོགས་
པར་མ་གྱུར་པའི་དཀའ་བའི་གནས་རྟོག་པ་ཡིད་ཤེས་ལ་ལྟོས་པའི་དེ་ཁོ་ན་ཉིད་
དེ་རྗེ་ཐམས་ཅད་མཁྱེན་པས་རྗེ་བཙུན་འཇམ་དཔལ་དབྱངས་ཀྱི་བཀའ་དྲིན་ལ་
བརྟེན་ནས་བོད་ཁ་བ་ཅན་གྱི་ཞིང་འདིར་གསལ་བར་བཤད་པ་ཡིན་གྱི། དེའི་སྔོན་
དུ་བོད་ཀྱི་མཁས་པ་གཞན་གྱིས་གསལ་བར་བཤད་པ་མེད་པའི་དོན་དུ་གསུངས།
གསུང་རབ་ལ་དྲང་ངེས་འབྱེད་ཚུལ་ནི། དྲང་ངེས་དཀའ་འགྲེལ་ལས། གཞུང་
ལུགས་མང་ཐོས་ཞེས་སོགས་ཏེ་ཤོ་ལོ་ཀ་དང་པོས་གསུང་རབ་ལ་དྲང་ངེས་འབྱེད་
ཚུལ་ཤིན་ཏུ་རྟོགས་དཀའ་བས་བོད་ཀྱི་མཁས་པ་སྔ་མ་རྣམས་ཀྱིས་ཇི་ལྟ་བ་བཞིན་
དུ་མ་རྟོགས་པར་བསྟན་ནས། དེ་ནས་ཚིག་རྐང་གཉིས་ཀྱིས་རྗེ་བཙུན་འཇམ་དཔལ་
དབྱངས་ཀྱིས་རྗེས་སུ་བཟུང་བ་ལ་བརྟེན་ནས་རྗེ་ཉིད་ཀྱིས་རྟོགས་དཀའ་བའི་དོན་
ཕྱིན་ཅི་མ་ལོག་པར་ཐུགས་སུ་ཆུད་ནས་ཐུགས་རྗེ་ཆེན་པོས་ཀུན་ནས་བསླངས་ཏེ་
བཤད་པར་བྱའོ། །ཞེས་གསུང་རབ་ལ་དྲང་ངེས་འབྱེད་ཚུལ་དེ་རྟོགས་དཀའ་ཞིང་
བོད་ཀྱི་མཁས་པ་སྔ་མ་རྣམས་ཀྱིས་ཇི་བཞིན་མ་རྟོགས་པར་གསུངས།
གཞན་ཡང་རྗེ་ཐམས་ཅད་མཁྱེན་པས་བསྟན་བཅོས་ལེགས་བཤད་སྙིང་
པོ་འདི་ཉིད་དུ་བོད་སྔ་མ་རྣམས་ཀྱིས་གསལ་བར་མ་བཤད་པའི་དཀའ་བའི་གནད་
དུ་མ་ཞིག་གསལ་བར་མཛད་ཡོད་པས། འབད་ཀྱང་རྟོགས་པར་མ་གྱུར་གནས་དེ་
ནི། །ཞེས་པའི་གནས་དེ་ལ་སྟོང་ཉིད་དང་རྒྱལ་བའི་གསུང་རབ་ལ་དྲང་ངེས་འབྱེད་
ཚུལ་ཙམ་ལ་འཇོག་དགོས་པ་མིན་ནོ།།
1 བློ་གླིང་པར་མ། ཤོག་གྲངས། ༧



རྩོམ་གཞི་གཉིས་པ། དབུ་མ་པའི་ལུགས་ལ་རྒྱུ་འབྲས་ངོ་བོ་གསུམ་དང་།
བྱ་བྱེད་ལས་གསུམ་གྱི་སྟེང་ནས་རྣམ་ཐར་སྒོ་གསུམ་འཇོག་པར་གསུངས་ན།
དབུ་མའི་གཞུང་གང་དང་གང་དུ་ཇི་ལྟར་གསུངས་པའི་ཚུལ་དང་། དེ་དག་ཁྱད་
གཞི་གཅིག་གི་སྟེང་དུ་འཇོག་པ་ཡིན་མིན། རྣམ་པར་ཐར་པའི་སྒོ་ཞེས་པའི་གོ་
དོན་བདེ་བ་གང་འཇོག
རྩོམ་གཞི་གཉིས་པའི་ལན། བྱ་བྱེད་ལས་གསུམ་ལ་སྦྱར་བའི་རྣམ་ཐར་
སྒོ་གསུམ་སྟོན་པའི་གཞུང་ནི། གསང་འདུས་རྩ་རྒྱུད་ལས། དངོས་པོ་མེད་པས་
སྒོམ་པ་མེད། །བསྒོམ་པར་བྱ་བ་སྒོམ་པ་མིན། །དེ་ལྟར་དངོས་པོ་དངོས་མེད་
པས། །སྒོམ་པ་དམིགས་སུ་མེད་པའོ། །ཞེས་དང་། དེ་དང་མཐུན་པར་རྩ་ཤེ་ལས།?
ལམ་ལ་རང་བཞིན་ཡོད་ན་ནི། །སྒོམ་པ་འཐད་པར་མི་འགྱུར་རོ། །ཞེས་བསྒོམ་
བྱ་སྒོམ་བྱེད་སྒོམ་པ་པོ་གསུམ་རང་བཞིན་གྱིས་མེད་པར་བསྟན་ཅིང་། ཚིགས་
བཅད་དང་པོས་རྒྱུ་འབྲས་ངོ་བོ་གསུམ་ལ་སྦྱར་པའི་རྣམ་ཐར་སྒོ་གསུམ་ཡང་
བསྟན་ཏེ། སྒྲུབ་ཐབས་ཀུན་བཟང་ལས། ངོ་བོ་ཉིད་དང་བྲལ་ཕྱིར་སྟོང་པ་སྟེ། །
དེ་བཞིན་རྒྱུ་དང་བྲལ་བས་མཚན་མ་མེད། །རྟོག་པ་རྣམས་དང་བྲལ་ཕྱིར་དངོས་
པོ་ནི། །མ་ལུས་སྨོན་པ་ལས་ནི་ངེས་པར་གྲོལ། །ཞེས་སོགས་ལུང་ཁུངས་མང་
དུ་འབྱུང་ཡང་བྱ་བརྒྱ་འུར་གཅིག་གིས་འཐུས་པའོ།།
འོ་ན་རྒྱུ་འབྲས་ངོ་བོ་གསུམ་ལ་ཇི་ལྟར་སྦྱར་ཞེ་ན། གཞི་བུམ་པའི་སྟེང་དུ་དེ་
གསུམ་འཇོག་པ་ན། བུམ་པའི་རྒྱུ་བདེན་གྲུབ་ཀྱིས་སྟོང་པ་དང་། བུམ་པའི་འབྲས་
2 སྡེ་དགེ བསྟན་འགྱུར། དབུ་མ། ཙ། ཤོག ༡༥ བ།



བུ་བདེན་གྲུབ་ཀྱིས་སྟོང་པ་གཉིས་ལ་བྱས་ན་དེ་གཉིས་གཞི་བུམ་པའི་སྟོང་ཉིད་
དུ་མི་འཐད་ཅིང་། བུམ་པ་དོན་དམ་པར་རྒྱུ་ལས་མ་སྐྱེས་པ་རྣམ་པར་ཐར་པའི་
སྒོ་མཚན་མ་མེད་པ་དང་། བུམ་པས་དོན་དམ་པར་འབྲས་བུ་མི་སྐྱེད་པ་རྣམ་པར་
ཐར་པའི་སྒོ་སྨོན་པ་མེད་པར་འཇོག་དགོས་སྙམ། དེ་ཡང་རང་བཞིན་གྱིས་གྲུབ་
པའམ་བདེན་པར་གྲུབ་པ་འདོད་པ་དག་གིས། གཞི་བུམ་པ་ལྟ་བུའི་ཆོས་ལ་ཡང་
རང་བཞིན་གྱིས་གྲུབ་པར་སྒྲོ་འདོགས་ཚུལ་ལ་བུམ་པ་རྒྱུ་ལས་སྐྱེས་པའི་ཆ་ནས་
རང་བཞིན་གྱིས་གྲུབ་པར་སྒྲོ་འདོགས་ཚུལ་དང་། བུམ་པས་འབྲས་བུ་སྐྱེད་པའི་
ཆ་ནས་རང་བཞིན་གྱིས་གྲུབ་པར་སྒྲོ་འདོགས་ཚུལ་སོགས་སྒྲོ་འདོགས་ཚུལ་དུ་
མ་ཡོད་པས། དེ་དག་ལྡོག་པའི་དོན་དུ་བུམ་པ་ལྟ་བུ་གཞི་གཅིག་གི་སྟེང་དུ་གནས་
ལུགས་གཏན་ལ་འབེབས་པའི་ཚུལ་ཡང་དུ་མ་འབྱུང་ངོ༌། །
རྣམ་པར་ཐར་པའི་སྒོ་ཞེས་པའི་གོ་དོན་ནི། གྲོལ་བ་དོན་དུ་གཉེར་བའི་སྐྱེས་
བུ་རྣམས་ཐར་པའམ་མྱང་འདས་ཀྱི་སར་འགྲོ་བའི་སྒོ་ལྟ་བུ་ཡིན་པས་ན་དེ་ལྟར་
བརྗོད་པ་ཡིན་ཡང་སྒྲ་བཤད་ཙམ་ལས་ཁྱབ་པ་མི་དགོས་སོ།།
རྩོམ་གཞི་གསུམ་པ། བསྟན་བཅོས་ལས། དེ་ཡང་རྒྱལ་བའི་གསུང་རབ་
ཀྱི་དྲང་བ་དང་ངེས་པའི་དོན་རྣམ་པར་འབྱེད་པ་ལ་རག་ལས་ཤིང༌། ཞེས་སྟོང་ཉིད་
རྟོགས་པ་རྒྱལ་བའི་གསུང་རབ་ཀྱི་དྲང་ངེས་འབྱེད་པ་ལ་རག་ལས་པར་གསུངས་
ན། གསུང་རབ་ཀྱི་དྲང་ངེས་ཕྱེ་ཚུལ་དེ་ངེས་དོན་གྱི་གསུང་རབ་ཀྱི་དོན་གཞན་དུ་
འདྲེན་པ་ལ་གནོད་བྱེད་མཐོང་བ་དང་། གཞན་དུ་དྲང་དུ་མི་རུང་བར་དོན་དེར་ངེས་



པའི་སྒྲུབ་བྱེད་མཐོང་བ་དེ་ཡིན་མིན། འགྲེལ་བྱེད་དག་གིས་གསུང་རབ་ཀྱི་དྲང་
ངེས་དང་། གསུང་རབ་ལ་དྲང་ངེས་གཉིས་སུ་ཕྱེ་ནས་སྔ་མ་རྗོད་བྱེད་ཚིག་གི་དྲང་
ངེས་དང༌། ཕྱི་མ་བརྗོད་བྱ་དོན་གྱི་དྲང་ངེས་ལ་བྱས་ནས་དང་པོ་ཡིད་དཔྱོད་ཙམ་
གྱིས་ཕྱེ་རུང་ཞེས་པར། མཐར་གཏུགས་ན་དྲི་མ་མེད་པའི་རིགས་པ་ཉིད་ཀྱིས་དབྱེ་
དགོས་གསུངས་པ་དང་མི་འགལ་བའི་ཚུལ།
རྩོམ་གཞི་གསུམ་པའི་ལན། དེ་ཡང་རྒྱལ་བའི་གསུང་རབ་ཀྱི་དྲང་ངེས་འབྱེད་
ཚུལ་ནི། རྗོད་བྱེད་ཚིག་གི་དྲང་ངེས་འབྱེད་ཚུལ་དང་། བརྗོད་བྱ་དོན་གྱི་དྲང་ངེས་
འབྱེད་ཚུལ་གཉིས་ལས། དེ་ཁོ་ན་ཉིད་རྟོགས་པ་ལ་རྗོད་བྱེད་ཚིག་གི་དྲང་ངེས་
འབྱེད་པ་ལ་རག་ལས་ཤིང༌། རྗོད་བྱེད་ཀྱི་གཞུང་དེ་ངེས་དོན་གྱི་མདོ་ཡིན་པར་
ཡིད་དཔྱོད་ཙམ་གྱིས་གོ་བ་ཆགས་རྗེས་དེའི་བརྗོད་བྱ་དེ་བཞིན་ཉིད་རྟོགས་དགོས།
མཐར་གཏུགས་ན་དྲི་མ་མེད་པའི་རིགས་པ་ཉིད་ཀྱིས་དབྱེ་དགོས་ཞེས་
གསུངས་པ་དང་མི་འགལ་བ་ནི། གསུང་རབ་ལ་དྲང་ངེས་འབྱེད་པ་ལ་དྲི་མ་མེད་
པའི་རིགས་པ་ཉིད་ཀྱིས་དབྱེ་དགོས་ཏེ། ངེས་དོན་གྱི་མདོའི་དོན་གཞན་དུ་འདྲེན་
པ་ལ་གནོད་བྱེད་དང་། གཞན་དུ་དྲང་དུ་མི་རུང་བར་དོན་དེར་ངེས་པའི་སྒྲུབ་བྱེད་
ལེགས་པར་གཏན་ལ་ཕབ་པ་ཞིག་དགོས་པའི་ཕྱིར་རོ།།
རྩོམ་གཞི་བཞི་པ། རིགས་པ་དང་འགལ་བའི་གྲུབ་མཐའ་ཁས་ལེན་ན་སྨྲ་
བ་པོ་ཚད་མའི་སྐྱེས་བུར་མི་རུང་བའི་ཕྱིར། ཞེས་རིགས་པ་དང་འགལ་བའི་གྲུབ་
མཐའ་ཁས་ལེན་ཚུལ་དང་། ཚད་མའི་སྐྱེས་བུའི་དོན་གང་འཇོག



རྩོམ་གཞི་བཞི་པའི་ལན། ཐར་པའི་ལམ་སྟོན་ཅིང་བསྟན་པ་ལྟར་ཐར་པ་
ཐོབ་པའི་ཐབས་སུ་འགྲོ་མི་ཐུབ་པའི་གྲུབ་མཐའ་ཞིག་ལ་རིགས་པ་དང་འགལ་
བའི་གྲུབ་མཐའ་ཟེར་ཞིང་། རིགས་པས་གནོད་པ་མཐོང་བཞིན་དུ་གྲུབ་མཐའ་དེ་
ལྟ་བུ་ཁས་ལེན་པ་ལ་རིགས་པ་དང་འགལ་བའི་གྲུབ་མཐའ་ཁས་ལེན་པ་ཟེར།
ཚད་མའི་སྐྱེས་བུའི་དོན་ནི། ཐར་པ་ཐོབ་པའི་ལམ་མ་ནོར་བ་ཡོངས་སུ་
རྫོགས་པ་རང་ཉིད་ཀྱིས་གཟིགས་ཤིང་ གཟིགས་པ་ལྟར་གཞན་ལ་ཕྱིན་ཅི་མ་
ལོག་པ་ལེགས་པར་འདོམས་ནུས་པའི་སྐྱེས་བུ་ཁྱད་པར་ཅན་ཞིག་ལ་འཇོག་
དགོས་སྙམ་མོ།།
རྩོམ་གཞི་ལྔ་པ། བསྟན་བཅོས་སུ། དགོངས་འགྲེལ་ལས། བཅོམ་ལྡན་
འདས་ཀྱིས་རྣམ་གྲངས་དུ་མར་ཕུང་པོ་རྣམས་ཀྱི་རང་གི་མཚན་ཉིད་ཀྱང་བཀའ་
སྩལ། ཞེས་སོགས་ཀྱིས་འཁོར་ལོ་དང་པོར་བཀའ་སྩལ་སྟོན་པ་ན། ཕུང་པོ་དང་
སྐྱེ་མཆེད་དང་རྟེན་འབྲེལ་དང་ཟས་དང་བདེན་པ་དང་ཁམས་དང་བྱང་ཕྱོགས་སོ་
བདུན་རྣམས་དམིགས་ཀྱིས་བཀར་ནས་སྨོས་པས་དེ་དག་སོ་སོ་ལས་བརྩམས་
པའི་མདོ་ཚན་ཡོད་མེད། འཁོར་ལོ་བར་པ་ལ་དྲི་བ་དངོས་སུ་ཞུས་ནས་དང་པོ་
ལ་དྲི་བ་དངོས་སུ་མ་ཞུས་པའི་ཚུལ་གང་ཡིན།
རྩོམ་གཞི་ལྔ་པའི་ལན། དགོངས་འགྲེལ་ལས་གསུངས་པའི་དོན་དམ་ཡང་
དག་འཕགས་ཀྱིས་མདོ་སྡེ་ལ་འགལ་སྤོང་གི་དྲི་བ་ཞུས་པའི་ཚུལ་ལ། ཕུང་པོ་དང་།
སྐྱེ་མཆེད། རྟེན་འབྲེལ། ཟས། བདེན་པ། ཁམས། བྱང་ཕྱོགས་ཏེ་འགྲེས་རྐང་བདུན་



ལས། ཕུང་པོ་ལ་བཀའ་སྩལ་ལྔ། སྐྱེ་མཆེད་ལ་ལྔ། རྟེན་འབྲེལ་ལ་ལྔ། ཟས་ལ་ལྔ།
བདེན་པ་ལ་གཉིས། ཁམས་ལ་གསུམ། བྱང་ཕྱོགས་སོ་བདུན་ལ་བརྒྱད་བཅས་
བཀའ་བསྩལ་པ་ཡིན།
རང་རེའི་ཡིག་ཆར། དགོངས་འགྲེལ་ལས་གསུངས་པའི་འཁོར་ལོ་དང་པོ་
ལ་བདེན་བཞི་ལན་གསུམ་བསྟན་པའི་མདོ་ཡིན་པར་གསུངས་པས་བཀའ་སྩལ་
བདུན་ནི་བདེན་བཞི་ཆོས་འཁོར་ཉིད་ལ་འཇོག་ཅིང་། བདེན་བཞི་རང་གི་མཚན་
ཉིད་ཀྱིས་གྲུབ་པར་བཀའ་བསྩལ་བའི་ཚེ་བདེན་པ་རང་རང་གིས་བསྡུས་པའི་ཕུང་
པོ་དང་སྐྱེ་མཆེད་ལ་སོགས་པོ་རྣམས་ཀྱང་རང་གི་མཚན་ཉིད་ཀྱིས་གྲུབ་པར་བསྟན་
པར་འཇོག་དགོས་སྙམ། ཡིག་ཆ་གཞན་དུ་དེ་དག་རེ་རེ་བསྟན་པའི་མདོ་རེ་འཇོག་
པའི་ཚུལ་ཡང་ཡོད་པས་མཁས་མཆོག་དྲན་དབང་རྣམ་པས་དཔྱད་པར་འཚལ་ལོ།།
འཁོར་ལོ་བར་པ་ལ་དྲི་བ་དངོས་སུ་ཞུས་ནས་དང་པོ་ལ་དངོས་སུ་མ་ཞུས་
པ་ནི། བར་པའི་སྐབས་དྲི་བ་དངོས་སུ་ཞུས་པས་ཤུགས་ལ་གོ་བས་སོ།།



སྐབས་གསར།
རྒྱལ་བ་ཀུན་གྱི་མཁྱེན་བརྩེ་གཅིག་བསྡུས་པ། །འཇམ་མགོན་རྒྱལ་བ་
གཉིས་པའི་ཐུགས་ཀྱི་བཅུད། །མ་ལུས་ཡོངས་སུ་གདམས་པའི་མཛོད་འཛིན་པ། །
དྲིན་ཅན་བླ་མར་བསྐལ་བརྒྱའི་བར་དུ་མཆོད། །རྣམ་གྲོལ་ཐར་པར་བགྲོད་པའི་སྒོ་
གཅིག་པུ། །རྒྱལ་བའི་གསུང་རབ་ཀུན་གྱི་དཀའ་བའི་གནད། །བློ་དམན་བདག་འདྲ་
ཡོངས་ལ་ཕན་པའི་ཕྱིར། །མཁས་པའི་གསུང་ལ་བརྟེན་ནས་ཅུང་ཟད་སྤྲོ། །ཞེས་
མཆོད་པར་བརྗོད་པ་སྔོན་དུ་བཏང་ནས། སྐབས་དོན་གླེང་བར་བྱ་བ་ནི། དེ་ཡང་།
རྩོམ་གཞི་དྲུག་པ། བསྟན་བཅོས་ལས། ནམ་མཁའི་མེ་ཏོག་རྟོག་པས་བཏགས་
ཙམ་དུ་གསུངས་ཤིང༌། ཨུཏྤལའི་ཕྲེང་བ་ལས། རྟོག་པའི་དབང་གིས་བཞག་ཙམ་
• ཀུན་བཏགས་ཀྱི་མཚན་ཉིད་དུ་གསུངས་པ་དང་། དཀའ་འགྲེལ་ལས། རྟོག་པས་
སྒྲོ་བཏགས་པ་ཙམ་ཀུན་བཏགས་ཀྱི་མཚན་ཉིད་དང༌། རྟོག་པས་བཏགས་ཙམ་
ཡིན་ན་རྟོག་པས་བཏགས་ཙམ་དུ་གྲུབ་པའི་ཆོས་ཡིན་མི་དགོས་པར་གསུངས་
པ་དང་། མཐའ་དཔྱོད་ལས། བདག་གཉིས་རྟོག་པས་བཏགས་ཙམ་མ་ཡིན་པར་
གསུངས་པ་རྣམས་ཇི་ལྟར་མི་འགལ་ལགས།
རྩོམ་གཞི་དྲུག་པའི་ལན། ལེགས་བཤད་སྙིང་པོ་ལས། ཀུན་བཏགས་ནམ་
མཁའི་མེ་ཏོག་དང་འདྲ་བ་ནི་རྟོག་པས་བཏགས་པ་ཙམ་གྱི་དཔེ་ཡིན་གྱི་ཤེས་བྱ་ལ་
མི་སྲིད་པའི་དཔེ་མིན་ནོ་ཞེས་དང་། པཎ་ཆེན་དཀའ་འགྲེལ་ལས། ཡང་ཁ་ཅིག །
3 ཤར་རྩེ་པར་མ། ཤོག་གྲངས། ༢༣༩



རྟོག་པས་བཏགས་ཙམ་ཡིན་ན་རྟོག་པས་བཏགས་ཙམ་དུ་གྲུབ་པའི་ཆོས་ཡིན་
དགོས། ཞེས་ཟེར་བ་མི་འཐད་དེ། གང་ཟག་གི་བདག་གིས་མ་ངེས་པའི་ཕྱིར་ཏེ།
དེ་ཀུན་བཏགས་ཡིན་པའི་ཕྱིར་ཏེ། མཚན་ཉིད་ཡོངས་སུ་ཆད་པའི་ཀུན་བཏགས་
ཡིན་པའི་ཕྱིར། འོ་ན་རྟོག་པའི་ཡུལ་དུ་འགྱུར་རོ་ཞེ་ན། མ་ཁྱབ་བོ། །ཞེས་ནམ་
མཁའི་མེ་ཏོག་དང་གང་ཟག་གི་བདག་རྟོག་པས་བཏགས་ཙམ་དུ་གསུངས་པ་ནི་
རང་འཛིན་རྟོག་པས་བཏགས་པ་ཙམ་ལ་དགོངས་པར་སེམས།
ཕར་ཕྱིན་མཐའ་དཔྱོད་ལས།་ ཁ་ཅིག །ཀུན་བཏགས་ཡིན་ན། རྟོག་པས་
བཏགས་ཙམ་ཡིན་པས་ཁྱབ་ཟེར་བ་མི་འཐད་དེ། བདག་གཉིས་ལྟ་བུ་མཚན་ཉིད་
ཡོངས་སུ་ཆད་པའི་ཀུན་བཏགས་ཡིན་ཡང་། རྟོག་པས་བཏགས་ཙམ་མ་ཡིན་པའི་
ཕྱིར། ཕྱི་མ་དེར་ཐལ། དེ་རྟོག་པའི་ཡུལ་མ་ཡིན་པའི་ཕྱིར་ཏེ། བློའི་ཡུལ་མ་ཡིན་
པའི་ཕྱིར། ཞེས་བདག་གཉིས་རྟོག་པས་བཏགས་ཙམ་མིན་པར་གསུངས་པ་ནི་
རྟོག་པ་སྤྱི་ཙམ་པ་དེས་བཏགས་ཙམ་མིན་པ་ལ་བྱ་དགོས་སྙམ། མཁས་པ་ལ་
ལས། དཀའ་འགྲེལ་དང་མཐའ་དཔྱོད་གཉིས་སུ་གསུངས་ཚུལ་མི་འདྲ་བར་བྱུང་
བ་གྲུབ་མཐའ་སོ་སོའི་རྟོག་པས་བཏགས་ཚུལ་དང་ཙམ་སྒྲས་གཅོད་ཚུལ་མི་འདྲ་
བས་ཡིན་གསུངས་པར་བློ་ལྡན་རྣམས་ཀྱིས་དཔྱད་པར་མཛོད།
རྩོམ་གཞི་བདུན་པ། སྤྱི་དོན་ལས། དེ་ནས་བཤད་པའི་མིང་དང་བརྡ་གཉིས་
པོ་དང་། འདི་ནས་བཤད་པའི་མིང་དང་བརྡ་གཉིས་མིང་འདྲ་ཡང་དོན་མི་གཅིག་
པའི་ཕྱིར། ཞེས་པའི་མིང་བརྡ་སྔ་ཕྱི་གཉིས་དོན་མི་གཅིག་པའི་ཚུལ་དང་། ཙམ་
4 ཤར་རྩེ་པར་མ། སྟོད་ཆ། ཤོག་གྲངས། ༥༡



10
སྒྲས་གཅོད་ཚུལ་ལ་ཁྱད་པར་ཡོད་མེད། ཨུཏྤལའི་ཕྲེང་བར། ཁྱད་གཞི་གཟུགས་
ལྟ་བུའི་སྟེང་དུ་སྔ་མ་གཉིས་དོན་གཅིག་པ་དང་། ཁྱད་གཞི་ངོ་བོ་དང་ཁྱད་པར་དུ་
ཀུན་བཏགས་པའི་ཀུན་བཏགས་ཀྱི་སྟེང་དུ་ཕྱི་མ་གཉིས་དོན་གཅིག་ཀྱང་སྤྱིར་དེ་
གཉིས་དོན་གཅིག་མིན་པར་གསུངས་པའི་དོན་ཇི་ལྟར་ཡིན།
རྩོམ་གཞི་བདུན་པའི་ཟུར་དང་པོའི་ལན། མིང་བརྡ་སྔ་ཕྱི་གཉིས་དོན་མི་
གཅིག་པའི་ཚུལ་ནི། སྔ་མའི་མིང་བརྡ་རྗོད་བྱེད་ཀྱི་མིང་དང་འདོགས་བྱེད་ཀྱི་རྟོག་
པ་ལ་བྱེད། ཕྱི་མའི་མིང་བརྡ་འཇིག་རྟེན་གྱི་བརྡ་དང་གྲགས་པ་ལ་བྱེད་དགོས་པར་
ཕར་ཕྱིན་སྤྱི་དོན་དུ་གསལ་བར་གསུངས།
ཟུར་གཉིས་པའི་ལན། ཙམ་སྒྲས་གཅོད་ཚུལ་ནི། མིང་བརྡ་སྔ་མས་རང་
གི་མཚན་ཉིད་ཀྱིས་གྲུབ་པ་གཅོད་པ་དང་། མིང་བརྡ་ཕྱི་མས་རང་སྒྲུབ་བྱེད་ཀྱི་
རྟགས་ཡང་དག་སོགས་ལ་ངེས་པར་ལྟོས་དགོས་པ་གཅོད་དོ།།
ཟུར་གསུམ་པའི་ལན། གཟུགས་ཀྱི་སྟེང་དུ་སྔ་མ་གཉིས་དོན་གཅིག་
པ་དང་། ངོ་བོ་དང་ཁྱད་པར་དུ་ཀུན་བཏགས་པའི་ཀུན་བཏགས་ཀྱི་སྟེང་དུ་ཕྱི་མ་
གཉིས་དོན་གཅིག་ཀྱང་སྤྱིར་དེ་གཉིས་དོན་གཅིག་མིན་པའི་ཚུལ་ནི། ཁྱད་གཞི་
གཟུགས་དེ་ཉིད་རང་གི་མཚན་ཉིད་ཀྱིས་གྲུབ་པ་དང་། མིང་བརྡས་མ་བཞག་པའི་
ཆོས་ཡིན་པ་དང་། ངོ་བོ་དང་ཁྱད་པར་དུ་ཀུན་བཏགས་པའི་ཀུན་བཏགས་དེ་ཉིད་
རང་གི་མཚན་ཉིད་ཀྱིས་མ་གྲུབ་པའི་ཆོས་དང་། མིང་བརྡས་བཞག་ཙམ་ཡིན་པ་
5 ཤར་རྩེ་པར་མ། ཤོག་གྲངས། ༣༧



ལ་དགོངས་ཀྱི་སྤྱིར་དེ་གཉིས་དོན་གཅིག་ཏུ་བཤད་དུ་མི་རུང་བ་ནི། སྒྲ་རྟག་སྟོང་
དང་ཕུང་པོ་བདག་མེད་ལྟ་བུ་མིང་བརྡས་བཞག་པ་མ་ཡིན་ཡང་རང་གི་མཚན་ཉིད་
ཀྱིས་གྲུབ་པ་མིན་པར་དྲང་ངེས་ཨུཏྤལའི་ཕྲེང་བ་ལས་གསལ་བར་གསུངས་སོ།།
རྩོམ་གཞི་བརྒྱད་པ། བསྟན་བཅོས་ལས། གཞན་དབང་ཀུན་བཏགས་ཀྱིས་
སྟོང་པ་ལ་དམིགས་ནས་བསྒོམས་པས་སྒྲིབ་པ་དག་པར་འགྱུར་བར་ཤེས་པ་ན། དེ་
ལྟར་ན་ཆོས་ཅན་གཞན་དབང་ལ་ཡང་དམིགས་དགོས་པས་དེ་ཡང་རྣམ་པར་དག་པའི་
དམིགས་པར་འགྱུར་བས་དོན་དམ་པར་འགྱུར་རོ་སྙམ་དུ་དོགས་པ་སྐྱེ་ལ། ཞེས་པའི་
དོགས་པ་གང་ཟག་གང་ལ་སྐྱེ་བ་དང་། གཞན་དབང་རྣམ་དག་ལམ་གྱི་དམིགས་པར་
འཛིན་པའི་བློ་དེ། ཆོས་ཀྱི་བདག་འཛིན་ཡིན་མིན་དཔྱད་པར་འཚལ།
རྩོམ་གཞི་བརྒྱད་པའི་ལན། དོགས་པ་དེ་གང་ཟག་གང་ལ་སྐྱེ་བར་བཞེད་
ཚུལ་མི་འདྲ་བ་འགའ་ཞིག་སྣང་སྟེ། དེ་ཡང་མཁས་པ་འགས། ཉན་ཐོས་སྡེ་གཉིས་ལ་
ཡོད་པར་འདོད་ཚུལ་ནི། དེ་གཉིས་ཀྱི་ལུགས་ལ་རྣམ་དག་གི་ལམ་ཉན་ཐོས་མཐོང་
ལམ་བར་ཆད་མེད་ལམ་ལྟ་བུས་བདག་གིས་དབེན་པའི་འདུ་བྱེད་ཀྱི་ཕུང་པོ་མངོན་
སུམ་དུ་རྟོགས་པས་གཞན་དབང་ལ་དམིགས་པ་ཡིན་ཞིང་། དེ་ཉིད་དོན་དམ་པ་ཡང་
ཡིན་པས་དེ་འདྲའི་ཕུང་པོ་རྣམ་དག་གི་ལམ་དེའི་དམིགས་པ་མཐར་ཐུག་གི་དོན་དམ་
དུ་འགྱུར་སྙམ་དུ་དོགས་པ་སྐྱེ་བས་དོགས་པ་དེ་གཅད་པའི་ཕྱིར་དུ་དགོངས་འགྲེལ་
ལས་གཞན་དབང་དོན་དམ་པར་ངོ་བོ་ཉིད་མེད་པར་གསུངས་པར་བཞེད།



12
འགའ་ཞིག་གིས། དོགས་པ་དེ་ཐལ་འགྱུར་བ་ལ་སྐྱེ་སྟེ། སེམས་ཙམ་
པས་གཞན་དབང་བདེན་གྲུབ་ཏུ་ཁས་ལེན་པས་དབུ་མ་པ་ལྟར་ན་གཞན་དབང་
བདེན་པར་གྲུབ་ན་དོན་དམ་དུ་གྲུབ་དགོས། དེར་གྲུབ་ན་དོན་དམ་བདེན་པ་ཡིན་
དགོས་དེ་ལྟར་ན་བར་ཆད་མེད་ལམ་གྱིས་མངོན་སུམ་དུ་གཟིགས་དགོས་པས།
དེ་ཉིད་རྣམ་དག་ལམ་གྱི་དམིགས་པ་མཐར་ཐུག་ཏུ་འགྱུར་སྙམ་པའི་དོགས་པ་དེ་
གཅད་པའི་ཆེད་དུ་དགོངས་འགྲེལ་ལས་གཞན་དབང་དོན་དམ་པར་ངོ་བོ་ཉིད་
མེད་པར་གསུངས་པར་འདོད། །
ཡང་མཁས་པ་གཞན་དག་གིས། དོགས་པ་དེ་སེམས་ཙམ་པ་ལ་སྐྱེ་སྟེ།
སེམས་ཙམ་པའི་ལུགས་ལ་ཆོས་ཀྱི་བདག་མེད་བསྒོམས་པའི་རྣལ་འབྱོར་པས་
ཕྱི་རོལ་དོན་གྱིས་སྟོང་པ་ལ་དམིགས་ཀྱང་མཉམ་གཞག་གི་གནས་སྐབས་སུ་
སེམས་གཅིག་པུ་མ་གཏོགས་གཞན་མི་འདུག་སྙམ་དུ་བསམས་ཤིང་། དེའི་ཚེ་དེ་
འདྲའི་ཡིད་ཤེས་དེས་སེམས་གཅིག་པུ་རྣམ་དག་ལམ་གྱི་དམིགས་པ་མཐར་ཐུག་
ཏུ་འགྱུར་རོ་སྙམ་པའི་དོགས་པ་སྐྱེ་བས་དེ་གཅད་པའི་ཆེད་དུ་དགོངས་འགྲེལ་ལས་
དེ་ལྟར་གསུངས་ཤིང༌། དོགས་པ་སྐྱེ་བའི་གཞི་གཞན་དབང་སྤྱི་ཙམི་པ་ལ་མི་བྱེད་
པར་གཞན་དབང་གི་གཙོ་བོ་སེམས་ལ་བྱེད་ཟེར། ，
གཞན་དབང་རྣམ་དག་ལམ་གྱི་དམིགས་པར་འཛིན་པའི་བློ་དེ་ཆོས་ཀྱི་
བདག་འཛིན་མ་ཡིན་པ་ནི། གཞན་དབང་དེ་ཉིད་འཕགས་པའི་མཉམ་བཞག་ཡེ་
ཤེས་ཀྱི་ཡུལ་དང༌། སློབ་པའི་མཐར་ཐུག་དཔྱོད་པའི་རིགས་ཤེས་ཀྱི་རྙེད་དོན་
དང་། དོན་དམ་བདེན་པ་མ་ཡིན་པ་རྣམས་སྟོང་ཉིད་མིན་པའི་ཕྱིར་རོ།།



13
སྐབས་བརྒྱད་རྙིང་པ།
རྩོམ་གཞི་དགུ་པ། ནམ་མཁའ་འཛིན་པའི་ཚད་མ་ནམ་མཁའི་གཞན་དབང་
དུ་འཇོག་ན། བསྟན་བཅོས་ལས། ཆོས་ཀྱི་བདག་མེད་ཀྱི་ཡོངས་གྲུབ་གཏན་ལ་
འབེབས་པ་ན། སྟོང་གཞི་གང་ལ་བྱ་དགོས་པ་ནི་ཆོས་ཀྱི་བདག་འཛིན་གྱིས་གཞི་
གང་ལ་ཆོས་ཀྱི་བདག་ཏུ་བཟུང་བ་དེ་ལ་རག་ལས་ཏེ། དཔེར་ན། ཐག་པ་ལ་སྦྲུལ་
དུ་བཟུང་ནས་སྐྲག་པའི་སྡུག་བསྔལ་བསལ་བར་འདོད་པ་ན་ཐག་པ་སྟོང་གཞིར་
བཟུང་ནས་དེ་སྦྲུལ་གྱིས་སྟོང་ངོ་ཞེས་བསྟན་དགོས་ཀྱི། ཐག་པ་སྦྲུལ་གྱིས་སྟོང་པ་
སྟོང་གཞིར་བཟུང་ནས་དེ་ཐག་པ་དང་སྦྲུལ་དོན་གཞན་དུ་ཡོད་པས་སྟོང་ངོ་ཞེས་
བརྗོད་དུ་མི་རུང་བ་བཞིན་ནོ། ཞེས་གསུངས་པ་དང་མི་འགལ་ཚུལ། ནམ་མཁའི་
སྟེང་དུ་སྟོང་ཉིད་རྟོགས་པའི་བློ་དང༌། དེའི་དགག་བྱ་འཛིན་པའི་བློ་གཉིས་དམིགས་
པ་གཅིག་ལ་དམིགས་ནས་འཛིན་སྟངས་དངོས་འགལ་ཡིན་མིན།
རྩོམ་གཞི་དགུ་པའི་ལན། ལུགས་འདིར་ཆོས་ཐམས་ཅད་ཀྱི་སྟེང་དུ་
གཞན་དབང་མཚན་ཉིད་པ་འཇོག་དགོས་པ་ནི། རྩ་ཤེ་ལས།འདུས་བྱས་རབ་
ཏུ་མ་གྲུབ་པས། །འདུས་མ་བྱས་ནི་ཇི་ལྟར་འགྲུབ། །ཅེས་སོགས་ཀྱིས་གྲུབ་ལ།
དེས་ན་ནམ་མཁའ་ནམ་མཁའི་གཞན་དབང་དུ་མི་འཐད་པས་ནམ་མཁའ་འཛིན་
པའི་ཚད་མ་ནམ་མཁའི་གཞན་དབང་དུ་བཞག་དགོས། འོ་ན་ལེགས་བཤད་སྙིང་
6 སྡེ་དགེ བསྟན་འགྱུར། དབུ་མ། ཙ། ཤོག ༤༩-བ།



14
པོ་ལས། རྣལ་འབྱོར་སྤྱོད་པ་བ་དང་དབུ་མ་པ་སུའི་ལུགས་ལ་ཡང་ཆོས་ཀྱི་བདག་
མེད་ཀྱི་ཡོངས་གྲུབ་གཏན་ལ་འབེབས་པ་ན། སྟོང་གཞི་གང་ལ་བྱ་དགོས་པ་ནི་ཆོས་
ཀྱི་བདག་འཛིན་གྱི་གཞི་གང་ལ་ཆོས་ཀྱི་བདག་ཏུ་བཟུང་བ་དེ་ལ་རག་ལས་ཏེ།
ཞེས་དང་། མིག་དང་གཟུགས་ལ་སོགས་པའི་ཕྱི་ནང་གི་དངོས་པོ་གཞན་དབང་
འདི་ཙམ་ལ་བདག་ཏུ་འཛིན་པས་དེ་ཉིད་སྟོང་གཞིར་བཟུང་ནས་སྟོང་པ་གཏན་ལ་
དབབ་དགོས་ཀྱི། ཞེས་ནམ་མཁའ་ཆོས་བདག་གིས་སྟོང་པའི་གཞིར་ནམ་མཁའ་
ཉིད་དགོས་པ་ལྟ་བུར་གསུངས། །
རིགས་པས་ཀྱང་གྲུབ་སྟེ། ནམ་མཁའི་སྟེང་དུ་བདག་ཏུ་གྲུབ་པར་འཛིན་
པའི་འཛིན་པ་དང༌། དེའི་སྟེང་དུ་བདག་མེད་རྟོགས་པའི་ཤེས་རབ་གཉིས་དམིགས་
པ་གཅིག་ལ་དམིགས་ནས་འཛིན་སྟངས་དངོས་འགལ་དུ་སོང་བ་ཞིག་དགོས་པ་ནི།
ཚད་མ་རྣམ་འགྲེལ་ལས། འདི་ཡུལ་སུན་ཕྱུང་མེད་པར་ནི། །དེ་སྤོང་བ་ནི་ནུས་མ་
ཡིན། །ཞེས་གསུངས་པའི་ཕྱིར་ཞེ་ན། སྐྱོན་མེད་དེ། སྤྱིར་ན་ལེགས་བཤད་སྙིང་པོའི་
ལུང་དེ་གཉིས་ཀྱིས་ཡོངས་གྲུབ་སྟོང་གཞིར་བྱས་ནས་ངོ་བོ་ཉིད་གཞན་གཉིས་ཀྱིས་
སྟོང་པ་ཆོས་ཀྱི་བདག་མེད་དུ་བཤད་པ་ལ་དགག་པ་མཛད་པ་ཡིན་གྱི་ནམ་མཁའ་
ཆོས་བདག་གིས་སྟོང་པའི་གཞིར་ནམ་མཁའ་ཉིད་དགོས་པའི་ཁུངས་སུ་མི་འགྲོའོ།།
ནམ་མཁའ་འཛིན་པའི་ཚད་མ་ནམ་མཁའི་གཞན་དབང་ཡིན་པ་ལ་སྒྲུབ་བྱེད་
དང་ལྡན་ཏེ། ལུགས་འདིར་ཆོས་ཐམས་ཅད་ཤེས་པའི་བདག་ཉིད་ཙམ་དུ་གྲུབ་པ་
དང་བག་ཆགས་སད་སྟོབས་ཀྱིས་གྲུབ་པ་ཞིག་དགོས་པས་ནམ་མཁའ་ཡང་བག་
7 སྡེ། བསྟན། ཚད་མ། ཅེ། ལེའུ་གཉིས་པ། ཤོག ༡༡༦-ན།



15
ཆགས་སད་སྟོབས་དང་ཤེས་པའི་བདག་ཉིད་ཙམ་དུ་གྲུབ་པ་འཇོག་དགོས་ལ།
དེ་ཉིད་ཤེས་པའི་བདག་ཉིད་ཙམ་དུ་གྲུབ་མ་གྲུབ་དཔྱོད་པའི་ཤེས་པ་ནམ་མཁའ་
འཛིན་པའི་ཚད་མ་ལས་གཞན་དུ་མི་འཐད་ཅིང་། དེས་ན་ནམ་མཁའ་འཛིན་པའི་
ཚད་མའི་བག་ཆགས་སད་སྟོབས་ཀྱིས་ནམ་མཁའ་གྲུབ་པ་དང་། དེའི་བདག་ཉིད་
དུ་གྲུབ་པའི་རྣམ་གཞག་བྱ་དགོས། དེའི་ཕྱིར་ནམ་མཁའ་ནམ་མཁའ་ཞེས་པའི་སྒྲ་
འཇུག་པའི་འཇུག་གཞིར་རང་གི་མཚན་ཉིད་ཀྱིས་གྲུབ་པའི་སྟོང་པ་དང་། ནམ་
མཁའ་འཛིན་པའི་ཚད་མ་ཚད་མ་ཞེས་པའི་སྒྲ་འཇུག་པའི་འཇུག་གཞིར་རང་གི་
མཚན་ཉིད་ཀྱིས་གྲུབ་པའི་སྟོང་པ་གཉིས། ནམ་མཁའ་དང་ནམ་མཁའ་འཛིན་པའི་
ཚད་མ་གཉིས་ཀའི་སྟེང་གི་ཡོངས་གྲུབ་ཏུ་འཇོག་དགོས་པས། དེ་གཉིས་ཀ་སྟོང་
ཉིད་དེ་གཉིས་ཀྱི་སྟོང་གཞི་ཆོས་ཅན་དུའང་འཇོག་དགོས་པར་གྲུབ།
ནམ་མཁའ་ཆོས་བདག་ཏུ་འཛིན་པའི་གཞིར་ནམ་མཁའ་འཛིན་པའི་ཚད་
མའང་ཡོད་དགོས་ཏེ། ཚད་མ་རྣམ་འགྲེལ་ལས། དེ་ཕྱིར་གཉིས་སྟོང་གང་ཡིན་
པ། །དེ་ནི་དེ་ཡིའང་དེ་ཉིད་ཡིན། །ཞེས་དང་། ཨུཏྤ་ལའི་ཕྲེང་བ་ལས། ལུགས་
འདི་ལ་འདུས་བྱས་སྟོང་པ་ཉིད་དང་འདུས་མ་བྱས་སྟོང་པ་ཉིད་མི་འགལ་བ་དང་།
ནང་སྟོང་པ་ཉིད་དང་ཕྱི་སྟོང་པ་ཉིད་མི་འགལ་བར་བྱ་དགོས་ཏེ། ཞེས་འདུས་མ་
བྱས་ཀྱི་སྟོང་པ་ཉིད་ཡིན་ན་དེའི་སྟོང་གཞི་ཆོས་ཅན་དུ་གྱུར་པའི་འདུས་བྱས་ཞིག་
ཡོད་དགོས་པར་གསུངས་པའི་ཕྱིར།
8 སྡེ་དགེ བསྟན་འགྱུར། ཚད་མ། ཅེ། ལེའུ་གསུམ་པ། ཤོག ༡༢༦-བ།
9 ཤར་རྩེ་པར་མ། ཤོག་གྲངས། ༢༧༤



རིགས་པས་ཀྱང་གྲུབ་སྟེ། ཡོངས་གྲུབ་དེའི་སྟོང་གཞི་ཆོས་ཅན་ལ་བདེན་པར་
གྲུབ་པ་ཞིག་མེད་ན་ཡོངས་གྲུབ་དེ་ཉིད་ཀྱང་བདེན་པར་མེད་པ་བཞག་དགོས་པ་
ནི་དབུ་སེམས་གཉིས་ཀ་ལ་འདྲ་བས། གཞན་དབང་ཡོངས་གྲུབ་བདེན་གྲུབ་ཏུ་
འདོད་པའི་སེམས་ཙམ་པའི་ལྟ་བ་དོར་དགོས་པར་འགྱུར་བའི་ཕྱིར་རོ། །ཡོངས་
གྲུབ་ཀྱི་སྟོང་གཞི་ཆོས་ཅན་བདེན་པར་མེད་ན་ཡོངས་གྲུབ་ཀྱང་བདེན་པར་མེད་
དགོས་པ་ནི་ལེགས་བཤད་སྙིང་པོའི་བཞེད་པ་རྨ་མེད་པ་ཡིན་ཞིང་། སྔར་གྱི་རྩ་
ཤེའི་ལུང་དང་། མདོ་ལས། གཟུགས་ཉིད་ཀྱང་མི་དམིགས་ན་གཟུགས་ཀྱི་དེ་
བཞིན་ཉིད་དམིགས་པར་ལྟ་ག་ལ་འགྱུར། ཞེས་སོགས་ཀྱིས་ཀྱང་གྲུབ་བོ། །དེའི་
ཕྱིར་ནམ་མཁའི་སྟེང་དུ་བདག་ཏུ་གྲུབ་པར་འཛིན་པ་དང་། དེའི་སྟེང་དུ་བདག་
མེད་རྟོགས་པའི་ཤེས་རབ་གཉིས་དམིགས་པ་གཅིག་ལ་དམིགས་ནས་འཛིན་
སྟངས་དངོས་འགལ་དུ་སོང་བ་ཡིན་ཡང་སྔར་གྱི་རིགས་པ་དང་རྣམ་འགྲེལ་གྱི་
ལུང་རྣམས་ཀྱིས་ཀྱང་མི་གནོད་དོ།།
རྩོམ་གཞི་བཅུ་པ། ཀུན་བཏགས་ཡིན་ན་མིང་བརྡས་བཞག་ཙམ་ཡིན་
པས་ཁྱབ་མིན། དགོངས་འགྲེལ་དངོས་བསྟན་གྱི་ཀུན་བཏགས་ལ་ངོ་བོ་དང་ཁྱད་
པར་ལ་ཀུན་བཏགས་པའི་ཀུན་བཏགས་གཉིས་སུ་བཤད་པས། གཟུགས་སྐྱེ་བ་
ཞེས་པའི་སྒྲ་འཇུག་པའི་འཇུག་གཞིར་རང་གི་མཚན་ཉིད་ཀྱིས་གྲུབ་པ་གཟུགས་
ཀྱི་སྟེང་དུ་དགག་བྱའི་ཀུན་བཏགས་སུ་འཇོག་ན། གཟུགས་བྱས་པ་དང་གཟུགས་
མི་རྟག་པ་ཞེས་པའི་སྒྲ་འཇུག་པའི་འཇུག་གཞིར་རང་གི་མཚན་ཉིད་ཀྱིས་གྲུབ་པ་
རྣམས་ཀྱང་གཟུགས་ཀྱི་སྟེང་དུ་དགག་བྱའི་ཀུན་བཏགས་སུ་ཇི་ལྟར་མི་འགྱུར།



17
རྩོམ་གཞི་བཅུ་པའི་ལན། དྲང་ངེས་ལེགས་བཤད་སྙིང་པོ་ལས། འདིར་རང་
གི་མཚན་ཉིད་ཀྱིས་ཡོད་མེད་བསྟན་ཚོད་ནི་མིང་དང་བརྡ་ལ་ལྟོས་ནས་བཞག་མ་
བཞག་ཡིན་ལ། བཞག་པ་ལ་ཡང་ཡོད་པས་མ་ཁྱབ་ཅིང་། ཞེས་མིང་བརྡས་བཞག་
ཙམ་དང་། རང་གི་མཚན་ཉིད་ཀྱིས་མེད་པ་དོན་གཅིག །མིང་བརྡས་བཞག་ཙམ་མ་
ཡིན་པ་དང་། རང་གི་མཚན་ཉིད་ཀྱིས་ཡོད་པ་དོན་གཅིག་ཏུ་གསུངས་པས། ཀུན་
བཏགས་ལ་མིང་བརྡས་བཞག་ཙམ་ཡིན་པས་ཁྱབ་བོ།།
ཡང་ལེགས་བཤད་སྙིང་པོ་ལས། དེ་དག་གི་མང་པོ་ཞིག་མིང་དང་
བརྡས་འཇོག་མི་ནུས་པའི་ཡོད་པ་ཡིན་ཡང་། རང་གི་མཚན་ཉིད་ཀྱིས་གྲུབ་པ་
མིན་ཏེ། རྟོག་པས་བཏགས་ཙམ་ཡིན་པའི་ཕྱིར། ཞེས་ཀུན་བཏགས་ལ་མིང་བརྡས་
བཞག་ཙམ་ཡིན་པས་མ་ཁྱབ་པ་ལྟ་བུར་གསུངས་ཀྱང་། ལུང་སྔ་ཕྱི་གཉིས་འགལ་
བར་མི་སེམས་ཏེ། ལུང་སྔ་མས་ཀུན་བཏགས་ལ་མིང་བརྡས་བཞག་པས་ཁྱབ་ཅེས་
པའི་མིང་བརྡ། རང་རྗོད་བྱེད་ཀྱི་མིང་དང་འདོགས་བྱེད་ཀྱི་རྟོག་པ་ལ་བྱེད། ལུང་
ཕྱི་མས་ཀུན་བཏགས་ལ་མིང་བརྡས་བཞག་པས་མ་ཁྱབ་པར་གསུངས་པའི་མིང་
བརྡ་འཇིག་རྟེན་གྱི་བརྡ་དང་གྲགས་པ་ལ་བྱེད་དགོས་པར་ཕར་ཕྱིན་སྤྱི་དོན་ལས་
གསུངས་པ་ལྟར་རོ།།
ཕར་ཕྱིན་མཐའ་དཔྱོད་ལས། ཀུན་བཏགས་ཡིན་ན་རང་འདོགས་བྱེད་ཀྱི་
མིང་དང་། བརྡ་ཙམ་གྱིས་བཞག་པས་ཁྱབ་པའི་ཕྱིར་ཏེ། ཞེས་གསུངས་པ་ལྟར་
རང་འདོགས་བྱེད་ཀྱི་མིང་དང་རྟོག་པ་ལ་མིང་བརྡ་རུ་བྱས་ནས་ཀུན་བཏགས་ལ་
10 བློ་གླིང་པར་མ། ཤོག་གྲངས། ༩
11 བློ་གླིང་པར་མ། ཤོག་གྲངས། ༧༣
12 ཤར་རྩེ་པར་མ། ཤོག་གྲངས། ༥༢



18
མིང་བརྡས་བཞག་ཙམ་ཡིན་པས་ཁྱབ་པར་འདོད་པ་ཡིན་ནོ། །འོ་ན། དྲང་ངེས་
ཨུཏྤ་ལའི་ཕྲེང་བ་ལས། སྤྱིར་དེ་གཉིས་སོ་སོར་དོན་གཅིག་ཏུ་བཤད་དུ་མི་རུང་
བའི་ཕྱིར། ཞེས་གསུངས་པ་ཇི་ལྟར་ཡིན་ཞེ་ན། འདིའི་དོན་ནི་རང་རེའི་ཡིག་ཆའི་
དཀའ་གནད་ཅིག་ཏུ་མཐོང་བས་ལན་ལྟ་བུར་ཅུང་ཙམ་བཤད་ན། འདིའི་སྐབས་
སུ་བཤད་པའི་མིང་དང་བརྡ་ནི་འཇིག་རྟེན་གྱི་བརྡ་དང་གྲགས་པ་ལ་བྱེད་དགོས་
ལ། འདིས་བཞག་ཙམ་གྱི་ཆོས་དང་རང་གི་མཚན་ཉིད་ཀྱིས་མེད་པའི་ཆོས་དོན་
གཅིག་པ་དང་། འདིས་བཞག་ཙམ་མ་ཡིན་པའི་ཆོས་དང་། རང་གི་མཚན་ཉིད་
ཀྱིས་ཡོད་པའི་ཆོས་སྤྱིར་དོན་གཅིག་ཏུ་བཤད་དུ་མི་རུང་ཞེས་པ་ཡིན་གྱི། རང་
འདོགས་བྱེད་ཀྱི་མིང་དང་རྟོག་པ་ལ་མིང་བརྡ་རུ་བྱས་ནས་དེས་བཞག་ཙམ་གྱི་
ཆོས་དང་། རང་གི་མཚན་ཉིད་ཀྱིས་མེད་པའི་ཆོས་སྤྱིར་དོན་གཅིག་ཏུ་བཞག་ཏུ་
མི་རུང་ཞེས་པ་མིན་ནོ།།
ཡིག་ཆར། ཁྱད་གཞི་གཟུགས་ཀྱི་སྟེང་དུ་དེ་གཉིས་དོན་གཅིག་ཏུ་གསུངས་
པའང་ཁྱད་གཞི་གཟུགས་དེ་ཉིད། འདིར་བཤད་པའི་མིང་བརྡས་མ་བཞག་པའི་ཆོས་
ཀྱང་ཡིན། རང་གི་མཚན་ཉིད་ཀྱིས་ཡོད་པའང་ཡིན་པ་དང་། ཁྱད་གཞི་ངོ་བོ་དང་
ཁྱད་པར་ལ་བཏགས་པའི་ཀུན་བཏགས་པའི་ཆོས་དེ་ཉིད་འདིའི་སྐབས་ནས་བཤད་
པའི་མིང་བརྡས་བཞག་པའི་ཆོས་ཀྱང་ཡིན། རང་གི་མཚན་ཉིད་ཀྱིས་མེད་པའང་
ཡིན་ཞེས་པའི་དོན་དུ་ཡིན་སྙམ་མོ། ཁ་ཅིག་དེ་ནི་མི་འཐད་དེ། ཨུཏྤ་ལའི་ཕྲེང་བར་
སྤྱིར་དོན་གཅིག་ཏུ་བཤད་དུ་མི་རུང་གསུངས་པ་དེ། དེ་ནས་བཤད་པའི་མིང་བརྡ་
13 ཤར་རྩེ་པར་མ། ཤོག་གྲངས། ༢༥༠



19
ལ་དགོངས་པའི་ཕྱིར་ཏེ། ལེགས་བཤད་སྙིང་པོ་ལས།“ འདིར་རང་གི་མཚན་
ཉིད་ཀྱིས་ཡོད་མེད་བསྟན་ཚོད་ནི་མིང་དང་བརྡ་ལ་ལྟོས་ནས་བཞག་མ་བཞག་ཡིན་
ལ། ཞེས་པའི་ལུང་གི་དོན་འཆད་བྱེད་ཡིན་པའི་ཕྱིར་ཞེ་ན། སྐྱོན་མེད་སྙམ་སྟེ།
ཨུཏྤ་ལའི་ཕྲེང་བ་ལྟར་ན་དེ་ནས་བཤད་པའི་མིང་བརྡ་དང་འདི་ནས་བཤད་པའི་མིང་
བརྡ་གཉིས་ལས། འདི་ནས་བཤད་པའི་མིང་བརྡ་གཉིས་ཏེ། འཇིག་རྟེན་གྱི་བརྡ་དང་
གྲགས་པ་ལ་མིང་བརྡ་རུ་བྱས་ནས་ཀུན་བཏགས་ཡིན་ན་དེས་བཞག་ཙམ་ཡིན་
པས་ཁྱབ་མིན་དཔྱོད་པ་ཡིན་པ་ཨུཏྤ་ལའི་ཕྲེང་བའི་ཁ་ཅིག་དགག་ཚུལ་སོགས་
ལས་ཤེས་ནུས་ལ། དེའི་ཕྱིར་ལེགས་བཤད་སྙིང་པོའི་ལུང་གི་དོན་བཤད་པ་ན་
དེ་དང་མཐུན་པར་བཤད་པ་ཡིན་ནམ་སྙམ་སྟེ་ད་དུང་དཔྱད་དགོས་སོ།།
རྩོམ་གཞི་བཅུ་པའི་ཟུར་གཉིས་པའི་ལན། སེམས་ཙམ་པའི་ལུགས་ལ་
གཟུགས་ཁྱད་གཞིར་བཟུང་ནས་གཟུགས་གཟུགས་ཞེས་པའི་སྒྲ་འཇུག་པའི་
འཇུག་གཞིར་རང་གི་མཚན་ཉིད་ཀྱིས་གྲུབ་པ་དང༌། གཟུགས་སྐྱེ་བ་ཞེས་པའི་
སྒྲ་འཇུག་པའི་འཇུག་གཞིར་རང་གི་མཚན་ཉིད་ཀྱིས་གྲུབ་པ་གཉིས་གཟུགས་ཀྱི་
སྟེང་གི་དགག་བྱའི་ཀུན་བཏགས་ཡིན་པ་ལ་ཁྱད་པར་མེད་པ་ནི། དགོངས་འགྲེལ་
ལས། གཟུགས་ཀྱི་ཕུང་པོ་ཞེས་ངོ་བོ་ཉིད་དམ་བྱེ་བྲག་གི་མཚན་ཉིད་དུ་མིང་དང་
བརྡར་རྣམ་པར་བཞག་པ་དང་། གཟུགས་ཀྱི་ཕུང་པོ་སྐྱེའོ་ཞེའམ། འགག་པ་ཞེའམ།
གཟུགས་ཀྱི་ཕུང་པོ་སྤང་བ་དང་། ཡོངས་སུ་ཤེས་པ་ཞེས་ངོ་བོ་ཉིད་ཀྱི་མཚན་
ཉིད་དམ་བྱེ་བྲག་མཚན་ཉིད་དུ་མིང་དང་བརྡས་རྣམ་པར་བཞག་པ། ཞེས་དང་།
14 བློ་གླིང་པར་མ། ཤོག་གྲངས། ༩



ལེགས་བཤད་སྙིང་པོ་ལས། གཟུགས་ཕུང་ངོ་ཞེས་ངོ་བོ་དང་། གཟུགས་ཕུང་
སྐྱེའོ་ཞེས་སོགས་སུ་བཏགས་པ་ནི་ཁྱད་པར་དུ་བཏགས་ཚུལ་ཡིན་ཏེ། ཞེས་
གསུངས་པའི་ཕྱིར་རོ།། ་
རིགས་པས་ཀྱང་གྲུབ་སྙམ་སྟེ། གཟུགས་ཁྱད་གཞིར་བཟུང་ནས་དེ་
གཉིས་སོ་སོར་རང་གི་མཚན་ཉིད་ཀྱིས་གྲུབ་པས་སྟོང་པ་གཟུགས་ཀྱི་ཆོས་ཉིད་
ཡིན་པའི་ཕྱིར། དཔེར་ན། རྩ་ཤེ་ཊིཀ་ཆེན་ལས། དབུ་མ་པའི་ལུགས་ལ་མྱུ་གུའི་
སྐྱེ་བ་དོན་དམ་པར་མ་གྲུབ་པ་མྱུ་གུའི་ཆོས་ཉིད་ཡིན་པར་གསུངས་པ་བཞིན་ཡིན་
སྙམ། འོན་ཀྱང་། གཟུགས་སྐྱེ་བ་ཁྱདི་གཞིར་བཟུང་བའི་སྟེང་དུ་གཟུགས་སྐྱེ་བ་
ཞེས་པའི་སྒྲ་འཇུག་པའི་འཇུག་གཞིར་རང་གི་མཚན་ཉིད་ཀྱིས་གྲུབ་པའི་སྟོང་པ་
གཟུགས་ཀྱི་ཆོས་ཉིད་མིན་ཏེ། གལ་ཏེ་ཡིན་ན་སྟོང་ཉིད་དེའི་སྟོང་གཞི་ཆོས་ཅན་དུ་
གྱུར་པའི་གཞན་དབང་ལ་གཟུགས་ཀྱི་གཞན་དབང་ཡིན་དགོས་པས། གཟུགས་སྐྱེ་
བ་གཟུགས་ཀྱི་གཞན་དབང་དུ་ཐལ་ལ། དེ་ལྟར་ན། གཟུགས་སྐྱེ་བ་དེ་གཟུགས་ཀྱི་
གཞན་དབང་དེ་ལ་ཡུལ་དང་ཡུལ་ཅན་གཉིས་སུ་ཕྱེ་བའི་ཡུལ་དུ་གྱུར་པའི་གཞན་
དབང་དང་། དེ་གཉིས་སུ་ཕྱེ་བའི་ཡུལ་ཅན་དུ་གྱུར་པའི་གཞན་དབང་གཉིས་ཡོད་
པ་ལས། དང་པོའི་དབང་དུ་བྱས་པའི་གཟུགས་ཀྱི་གཞན་དབང་དུ་འགྱུར་ཞིང་། དེ་
ལྟར་ན་གཟུགས་རྟོགས་ན་ཁྱོད་རྟོགས་པ་ཞིག་དགོས་པས། གཟུགས་རྟོགས་ན་
གཟུགས་སྐྱེ་བ་རྟོགས་པར་ཐལ་བར་འགྱུར་ཏེ། ཨུཏྤ་ལའི་ཕྲེང་བ་ལས། ཁ་ཅིག་
གཟུགས་མི་རྟག་པ་གཟུགས་ཀྱི་གཞན་དབང་ཡིན་ཟེར་ན། འོ་ན། ཤེས་བྱ་ཆོས་
15 སྒོ་མང་པར་མ། ཤོག་གྲངས། ༡༩
16 ཤར་རྩེ་པར་མ། ཤོག་གྲངས། ༢༥༥



21
ཅན། གཟུགས་མི་རྟག་པ་གཟུགས་ཀྱི་ཡོངས་གྲུབ་ཀྱི་སྟོང་གཞི་ཆོས་ཅན་ཡིན་པར་
ཐལ། དམ་བཅའ་དེའི་ཕྱིར། འདོད་ན། གཟུགས་གཟུགས་ཀྱི་མི་རྟག་པའི་ཡོངས་
གྲུབ་ཀྱི་སྟོང་གཞི་ཆོས་ཅན་ཡིན་པར་ཐལ་ལོ། །འདོད་ན། གཟུགས་ཆོས་ཅན། ཁྱོད་
ཚད་མས་གྲུབ་པའི་གང་ཟག་ཡིན་ན་གཟུགས་མི་རྟག་པ་ཚད་མས་གྲུབ་པའི་གང་
ཟག་ཡིན་དགོས་པར་ཐལ་ལོ། །ཞེས་ཐལ་བ་འཕེན་ཚུལ་ལ་བསམ་ན་གྲུབ་བོ།།
དེ་ལྟར་ཡིན་ཡང་གཟུགས་སྐྱེ་བ་དང་། གཟུགས་བྱས་པ་དང༌། གཟུགས་
མི་རྟག་པ་ཞེས་པའི་སྒྲ་འཇུག་པའི་འཇུག་གཞིར་རང་གི་མཚན་ཉིད་ཀྱིས་གྲུབ་པ་
རྣམས་གཟུགས་ཀྱི་སྟེང་གི་དགག་བྱའི་ཀུན་བཏགས་སུ་མི་འགྱུར་ཏེ། དེ་དག་ཀུན་
བཏགས་པའི་གཞི་གཟུགཾས་མི་རྟག་པ་སོགས་ཡིན་གྱི་གཟུགས་མིན་པའི་ཕྱིར་རོ།།
རྩོམ་གཞི་བཅུ་གཅིག་པ། གང་ཟག་གི་བདག་ཡོད་པར་བསྟན་པའི་མདོ་
དང༌། ཕྱི་དོན་ཡོད་པར་སྟོན་པའི་མདོ་གཉིས་ཀྱི་བརྗོད་བྱ་ལ་ཡོད་མེད་ཀྱི་ཁྱད་
པར་ཕྱེ་མིན་དང་། མདོ་དེ་དག་གི་བརྗོད་བྱ་མེད་ན་སྡེ་སྣོད་གསུམ་པོ་གང་རུང་
མིན་པར་འགྱུར་མིན།། །
རྩོམ་གཞི་བཅུ་གཅིག་པའི་ལན། སེམས་ཙམ་པའི་ལུགས་ལ་གང་ཟག་
གི་བདག་ཡོད་པར་བསྟན་པའི་མདོ་དང་། ཕྱི་དོན་ཡོད་པར་བསྟན་པའི་མདོ་གཉིས་
ཀྱི་བརྗོད་བྱ་ཡོད་མེད་ཀྱི་ཁྱད་པར་མེད་དེ། དཀའ་འགྲེལ་དགོངས་པ་རབ་གསལ་
ལས། གང་ཟག་གི་བདག་སྟོན་པའི་གསུང་རབ་དང་ནི་མི་འདྲ་སྟེ། གསུང་རབ་
དེའི་བསྟན་བྱའམ་བསྟན་དོན་གཞི་མ་གྲུབ་པའི་ཕྱིར། ཞེས་གང་ཟག་གི་བདག་
17 ཤར་རྩེ་པར་མ། ཤོག་གྲངས། ༡༦༤



ཡོད་པར་བསྟན་པའི་མདོ་ལ་བརྗོད་བྱ་མེད་པར་གསུངས་པ་དང་། ཨུཏྤ་ལའི་ཕྲེང་
བ་ལས། དེའི་བརྗོད་བྱ་མེད་པར་ཐལ། འདོད་པའི་ཕྱིར། འདོད་མི་ནུས་ཏེ། ཕྱི་
རོལ་དོན་གྱི་དོན་སྤྱི་དེ་དེའི་བརྗོད་བྱ་ཡིན་པའི་ཕྱིར་ཏེ། དེ་ཕྱི་དོན་ཞེས་བརྗོད་པའི་
སྒྲའི་བརྗོད་བྱ་ཡིན་པའི་ཕྱིར། ཞེ་ན་མ་ཁྱབ་སྟེ། རྗོད་བྱེད་ཀྱི་སྒྲ་རང་དགའ་བའི་
བརྗོད་ཚུལ་དང་མདོའི་བརྗོད་བྱ་གཏན་མི་འདྲ་བའི་ཕྱིར། ཞེས་དང་། རིགས་པ་
འདི་དག་གང་ཟག་གི་བདག་སྟོན་པའི་མདོ་ལ་ཡང་སྦྱོར་ཚུལ་ཤེས་པར་བྱའོ། །ཞེས་
གསུངས་པའི་ཕྱིར། འོ་ན། ཕར་ཕྱིན་མཐའ་དཔྱོད་ལས། ཐལ་འགྱུར་གཉིས་པ་
ལ་མ་ཁྱབ་སྟེ། ཕྱི་རོལ་དོན་གྱི་དོན་སྤྱི་དེ་མདོ་དེའི་བསྟན་དོན་ཡིན་ཡང་དགོངས་
པ་མ་ཡིན་པའི་ཕྱིར། དང་པོ་དེར་ཐལ། དེ་ཕྱི་རོལ་གྱི་དོན་ཞེས་པའི་སྒྲའི་བརྗོད་
བྱའི་དོན་ཡིན་པའི་ཕྱིར། དེར་ཐལ། དེ་ཕྱི་དོན་འཛིན་པའི་རྟོག་པའི་སྣང་ཡུལ་ཡིན་
པའི་ཕྱིར། ཞེས་དང་། ཡང་ན་ཕྱི་རོལ་དོན་གྱི་དོན་སྤྱི་དེ་མདོ་དེའི་བརྗོད་བྱ་དང་
བསྟན་བྱ་ཡིན་ཡང་བརྗོད་བྱའི་དོན་དང་བསྟན་དོན་མ་ཡིན་པར་ཁས་བླང་པར་བྱ་
ལ། ཞེས་པའི་དགོངས་པ་དང་མི་འགལ་ཚུལ་ཤེས་དགོས་པ་ཡོད་དོ།།
མདོ་དེ་གཉིས་སྡེ་སྣོད་གསུམ་པོ་གང་རུང་ཡིན་ནམ་མིན་ཞེ་ན། དེ་སྡེ་སྣོད་
གསུམ་པོ་གང་རུང་ཡིན་མིན་ཤེས་པ་ལའང་སྡེ་སྣོད་གསུམ་གྱི་ཁྱད་པར་ཇི་འདྲ་
ཞིག་ཡིན་ཤེས་དགོས་པས། དེ་ཡང་། མཁས་གྲུབ་ཐམས་ཅད་མཁྱེན་པའི་རྒྱུད་
སྡེ་སྤྱི་རྣམ་ལས།༠ ལྷག་པ་ཚུལ་ཁྲིམས་ཀྱི་བསླབ་པ་བརྗོད་བྱའི་གཙོ་བོར་སྟོན་པ་
18 ཤར་རྩེ་པར་མ། ཤོག་གྲངས། ༢༤༢
19 ཤར་རྩེ་པར་མ། སྟོད་ཆ། ཤོག་གྲངས། ༦༥
20 སྒོ་མང་པར་མ། ཤོག་གྲངས། ༤༨༡



23
འདུལ་བའི་སྡེ་སྣོད། ལྷག་པ་ཏིང་ངེ་འཛིན་གྱི་བསླབ་པ་བརྗོད་བྱའི་གཙོ་བོར་སྟོན་
པ་མདོ་སྡེའི་སྡེ་སྣོད། ལྷག་པ་ཤེས་རབ་ཀྱི་བསླབ་པ་བརྗོད་བྱའི་གཙོ་བོར་སྟོན་པ་
མངོན་པའི་སྡེ་སྣོད་དོ། ཞེས་དང་། ཡིག་ཆ་ཀུན་བཏུས་དཀའ་འགྲེལ་ལས། ཅིའི་
ཕྱིར་དེ་བཞིན་གཤེགས་པ་རྣམས་ཀྱིས་སྡེ་སྣོད་གསུམ་རྣམ་པར་བཞག་ཅེ་ན། ཞེས་
འབྱུང་བ་ལས། བསླབ་པ་གསུམ་ཆ་མཉམ་དུ་རྒྱས་པར་བསྟན་པའི་ཆ་ནས་མདོ་
སྡེའི་སྡེ་སྣོད་བཞག །ཚུལ་ཁྲིམས་ཀྱི་བསླབ་པ་བསྐྱེད་པའི་ཐབས་རྒྱས་པར་སྟོན་
ཅིང་། དེ་ལ་བརྟེན་ནས་ཏིང་ངེ་འཛིན་གྱི་བསླབ་པ་བསྐྱེད་པའི་ཐབས་རྒྱས་པར་
སྟོན་པའི་ཆ་ནས་འདུལ་བའི་སྡེ་སྣོད་བཞག །ཤེས་རབ་ཀྱི་བསླབ་པ་རྒྱས་པར་
སྟོན་པའི་ཆ་ནས་མངོན་པའི་སྡེ་སྣོད་བཞག་པའི་ཕྱིར། ཞེས་སྡེ་སྣོད་གསུམ་གང་
རུང་ལ་བསླབ་པ་གསུམ་བརྗོད་བྱར་བྱེད་པ་ཞིག་དགོས་པོར་བསྟན་པས་བདག་
ཡོད་པར་བསྟན་པའི་མདོ་དེ་སྡེ་སྣོད་གསུམ་པོ་གང་རུང་དུ་འཇོག་དཀའ། འོན་
ཀྱང་དེ་སྡེ་སྣོད་གསུམ་གང་རུང་གིས་བསྡུས་པར་བཞག་དགོས་ཏེ། རྒྱལ་བའི་
གསུང་རབ་ཐམས་ཅད་སྡེ་སྣོད་གསུམ་པོ་གང་རུང་དུ་འདུས་པའི་ཕྱིར། དེ་ལྟར་
ཡང་། རྒྱུད་སྡེ་སྤྱི་རྣམ་ལས། རྒྱལ་བའི་གསུང་རབ་ཐམས་ཅད་སྡེ་སྣོད་གསུམ་
དུ་འདུ་སྟེ། ཞེས་དང་། ཕར་ཕྱིན་སྤྱི་དོན་ལས། དང་པོ་ལ་རྒྱས་པར་ཕྱེ་ན་ཆོས་
ཕུང་བརྒྱད་ཁྲི་བཞི་སྟོང་། འབྲིང་དུ་ཕྱེ་ན་གསུང་རབ་ཡན་ལག་བཅུ་གཉིས་དང་
དགུ བསྡུ་ན་སྡེ་སྣོད་གསུམ་དུ་འདུ་བའི་ཕྱིར། ཞེས་གསུངས་པའི་ཕྱིར།
21 ཤར་རྩེ་པར་མ། ཤོག་གྲངས། ༣༢༩
22 སྒོ་མང་པར་མ། ཤོག་གྲངས། ༤༨༡
23 ཤར་རྩེ་པར་མ། ཤོག་གྲངས། ༣༠



24
སྡེ་སྣོད་གསུམ་པོ་གང་རུང་གིས་བསྡུས་པ་ལ་དེ་གསུམ་པོ་གང་རུང་
ཡིན་མི་དགོས་པ་ནི། ཀུན་བཏུས་དར་ཊིཀ་ལས།“ གཉིས་པ་ལ་དྲི་བ་ནི། ཅིའི་
ཕྱིར་ཞེས་སོ། །ལན་ལ་གསུམ། བྱེད་ལས་ཀྱི་དབང་དུ་བྱས་ནས་སྡེ་སྣོད་གསུམ་
དུ་འདུས་པ་དང་། རང་གི་ངོ་བོའི་དབང་དུ་བྱས་པ་དང་། བརྗོད་བྱའི་དབང་དུ་
བྱས་ནས་གསུམ་དུ་འདུས་པའོ། །ཞེས་སྡེ་སྣོད་གསུམ་དུ་འདུས་ཚུལ་ལ་གསུམ་
གསུངས་པས་བདག་ཡོད་པར་བསྟན་པའི་མདོ་ལྟ་བུ་དེ། ངོ་བོའི་དབང་དུ་བྱས་
ནས་སྡེ་སྣོད་གསུམ་པོ་གང་རུང་དུ་མ་འདུས་ཀྱང་། བྱེད་ལས་ཀྱི་དབང་དུ་བྱས་
ནས་འདུས་པར་བཞག་ཆོག་སྙམ་སྟེ། བདག་ཡོད་པར་བསྟན་པའི་མདོ་དེ་ལ་བརྗོད་
བྱ་མེད་ཀྱང་། མདོ་དེ་ལ་བརྟེན་ནས་གང་ཟག་ཅིག་གི་རྒྱུད་ལ་ལྷག་པ་ཤེས་རབ་ཀྱི་
བསླབ་པ་བསྐྱེད་པའི་བྱེད་ལས་མཚུངས་པའི་དབང་གིས་ཡིན་ནམ་སྙམ། མདོ་དེ་
ཆེ་བ་བཞི་ལྡན་ཡིན་པས་ཞི་བའི་ཕན་ཡོན་བསྟན་ཚུལ་ཡང་ཡོད་དེ། ཞི་བའི་ཕན་
ཡོན་དེ་ཉིད་བརྗོད་བྱར་བྱེད་ནས་བསྟན་པ་མིན་ཡང་། དོན་ལ་བསྟན་པ་ནི། མདོ་
དེ་ལ་བརྟེན་ནས་གདུལ་བྱ་དེ་ལ་ཞི་བའི་ཕན་ཡོན་ཐོབ་པས་སོ། །དེས་ན་མདོ་དེ་
ཆེ་བ་བཞི་དང་ལྡན་པ་ལ་བརྗོད་བྱ་ཡོད་མི་དགོས་སོ།།
ངེད་ཅག་རྣམས་བློ་གྲོས་དམན་ལ་གཞུང་ལུགས་རྒྱ་མཚོ་ལྟ་བུ་ལ་མཐོང་
རྒྱ་ཆུང་ཞིང་སྡེབ་སྦྱོར་དང་ཚིག་གི་འགྲོ་སྟངས་རྣམས་ལའང་རྨོངས་པས་མཁས་
པའི་སྤྱན་ལམ་དུ་མི་མཛེས་མོད། འོན་ཀྱང་མཁས་གྲུབ་གཉིས་ལྡན་གྱི་འདུས་
ཚོགས་ཀྱི་དབུས་སུ་སྒྲུབ་པའི་མཆོད་པ་ཞིག་ཏུ་འགྱུར་ན་སྙམ་ནས་བྲིས་པ་དགེའོ།།
24 བློ་གླིང་པར་མ། ཤོག་གྲངས། ༢༩༠



25
དབུ་མ་རྙིང་པ།
རྩོམ་གཞི་བཅུ་གཉིས་པ། བསྟན་བཅོས་ལས། ངོ་བོ་ཉིད་མེད་པའི་ཚུལ་དེ་
ལྟར་ཡིན་ན་སྐྱེ་བ་མེད་པ་སོགས་གང་ལ་དགོངས་ནས་གསུངས་ཤེ་ན། འདི་ནི་ངོ་བོ་
ཉིད་མེད་པ་དང་པོ་དང་ཐ་མ་ལ་དགོངས་ནས་གསུངས་ཏེ། ཞེས་སོགས་ཀྱིས་ཡུམ་
གྱི་མདོ་ལས་སྐྱེ་བ་མེད་པ་སོགས་གསུངས་པའི་དགོངས་གཞི་གང་བཞག་སྐོར།
རྩོམ་གཞི་བཅུ་གཉིས་པའི་ལན། ཡུམ་གྱི་མདོ་ལས་སྐྱེ་བ་མེད་པ་སོགས་
གསུངས་པའི་དགོངས་གཞི་ལ་གཞན་དབང་བཞག་མ་བཞག་གི་ཚུལ་གཉིས་
ཏེ། དགོངས་འགྲེལ་ལས་གཞན་དབང་སྐྱེ་འགག་མེད་པར་གསུངས་པའི་མདོའི་
དགོངས་གཞིར་མི་འཇོག་པ་ནི། གཞན་དབང་ལ་ཐོ་སྙད་དུ་སྐྱེ་འགག་ཡོད་པས་
ཡིན་ལ། ཀུན་བཏུས་སུ་གཞན་དབང་སྐྱེ་འགག་མེད་པར་གསུངས་པའི་མདོའི་
དགོངས་གཞིར་འཇོག་པ་ནི། གཞན་དབང་ལ་བདག་ཉིད་ཀྱིས་སྐྱེ་བ་མེད་པའི་
དབང་དུ་བྱས་པས་གཞུང་དེ་གཉིས་མི་འགལ་ལོ།།
རྩོམ་གཞི་བཅུ་གསུམ་པ། མདོ་སྡེ་པ་དང་སེམས་ཙམ་པས་རང་མཚན་
དང༌། རང་གི་མཚན་ཉིད་ཀྱིས་གྲུབ་པ། བདེན་པར་གྲུབ་པ། དོན་དམ་པར་གྲུབ་པ་
རྣམས་ལ་ཁྱད་པར་ཕྱེ་མིན། གཟུགས་གཟུགས་འཛིན་རྟོག་པའི་ཞེན་གཞིར་རང་གི་
མཚན་ཉིད་ཀྱིས་མ་གྲུབ་པ་དང་། གཟུགས་གཟུགས་འཛིན་རྟོག་པའི་ཞེན་གཞིར་
དོན་དམ་པར་མ་གྲུབ་པ། གཟུགས་གཟུགས་འཛིན་རྟོག་པའི་ཞེན་ཡུལ་དུ་དོན་དམ་
པར་མ་གྲུབ་པ་རྣམས་ཡོངས་གྲུབ་ཡིན་མིན་ལ་སེམས་ཙམ་པས་ཁྱད་པར་ཕྱེ་མིན།



26
རྩོམ་གཞི་བཅུ་གསུམ་པའི་ལན། མདོ་སྡེ་པའི་ལུགས་ལ་རང་མཚན་དང་
དོན་དམ་པར་གྲུབ་པ་དངོས་པོ་རྣམས་དོན་གཅིག་པ་དང་། ནམ་མཁའ་སོགས་
དངོས་པོར་མེད་པའི་ཆོས་རྣམས་རང་མཚན་སོགས་མིན་ཡང་རང་གི་མཚན་ཉིད་
ཀྱིས་གྲུབ་པ་དང་བདེན་པར་གྲུབ་པ་འདོད་པ་ནི། ལེགས་བཤད་སྙིང་པོ་ལས།?5
དོན་སྨྲ་གཉིས་ཀྱིས་གཟུགས་སོགས་རྟོག་པའི་ཞེན་གཞི་དང་བརྡ་འདོགས་པའི་
གནས་སུ་རང་མཚན་གྱིས་གྲུབ་པ་ཁེགས་ན་དེ་དག་ཡོད་པར་འཇོག་མི་ཤེས་
ཏེ། ཚད་མ་པ་ལ་གྲགས་པའི་རང་མཚན་ནི་མིན་ནོ། །ཞེས་གསུངས་པའི་སོགས་
ཁུངས་ནས་ནམ་མཁའ་སོགས་སྤྱི་མཚན་རྣམས་ཀྱང་འདོན་པར་བྱ་དགོས་པའི་
ཕྱིར་དང་། འཁོར་ལོ་དང་པོས་ཕུང་སོགས་ཀྱི་ཆོས་ཐམས་ཅད་བདེན་གྲུབ་
ཏུ་བསྟན་པ་ལྟར་དོན་སྨྲ་སྡེ་གཉིས་ཀྱིས་ཁས་ལེན་པའི་ཕྱིར་དང་། རྣམ་འགྲེལ་
ལས་ཀྱང་། དོན་དམ་དོན་བྱེད་ནུས་པ་གང་། །དེ་འདིར་དོན་དམ་ཡོད་པ་
ཡིན། །གཞན་ནི་ཀུན་རྫོབ་ཡོད་པ་སྟེ། །དེ་དག་རང་སྤྱིའི་མཚན་ཉིད་བཤད། །
ཅེས་གསུངས་པའི་ཕྱིར། །
སེམས་ཙམ་པའི་ལུགས་ལ་རང་མཚན་དང་རང་གི་མཚན་ཉིད་ཀྱིས་གྲུབ་
པ་དོན་དམ་པར་གྲུབ་པ་བདེན་པར་གྲུབ་པ་རྣམས་ལ་ཁྱད་པར་མེད་པ་ནི། ཚད་མ་
རིགས་རྒྱན་ལས།7 སེམས་ཙམ་པའི་ལུགས་ལ་དངོས་པོ་ཡིན་ན་རང་མཚན་ཡིན་
པས་ཁྱབ་ཀྱང་རང་མཚན་ཡིན་ན་དངོས་པོ་ཡིན་པས་མ་ཁྱབ་སྟེ། གཟུང་འཛིན་རྫས་
25 བློ་གླིང་པར་མ། ཤོག་གྲངས། ༧༠
26 སྡེ་དགེ བསྟན་འགྱུར། ཚད་མ། ཅེ། ལེའུ་གསུམ་པ། ཤོག ༡༧༩-བ།
27 བློ་གླིང་པར་མ། ཤོག་གྲངས། ༣༨༥



27
གཞན་གྱིས་སྟོང་པའི་སྟོང་ཉིད་དེ་རང་མཚན་ཡིན་པའི་ཕྱིར་ཏེ། བདེན་པར་གྲུབ་
པའི་ཕྱིར། ཞེས་གསུངས་པ་དང་། ཕར་ཕྱིན་མཐའ་དཔྱོད་ལས།28 གཞི་གྲུབ་ན་
ཀུན་བཏགས་གཞན་དབང་ཡོངས་གྲུབ་གསུམ་པོ་གང་རུང་ཡིན་པས་ཁྱབ་སྟེ། རང་
མཚན་ཡིན་ན་གཞན་དབང་དང་ཡོངས་གྲུབ་གང་རུང་ཡིན་པས་ཁྱབ། སྤྱི་མཚན་
ཡིན་ན་ཀུན་བཏགས་ཡིན་པས་ཁྱབ་པའི་ཕྱིར་། ཞེས་གསུངས། དེས་ན་སེམས་
ཙམ་པའི་ལུགས་ལ་རང་མཚན་དང་རང་གི་མཚན་ཉིད་ཀྱིས་གྲུབ་པ་དོན་གཅིག་
པ་དང་། སྤྱི་མཚན་དང་ཀུན་བཏགས་པའི་ཆོས་གཉིས་དོན་གཅིག་ཏུ་འཇོག་གོ།
གཟུགས་གཟུགས་འཛིན་རྟོག་པའི་ཞེན་གཞིར་དོན་དམ་པར་མ་གྲུབ་པ་
དང་། དེར་རང་གི་མཚན་ཉིད་ཀྱིས་མ་གྲུབ་པ་ཡོངས་གྲུབ་ཡིན་ཡང་། གཟུགས་
གཟུགས་འཛིན་རྟོག་པའི་ཞེན་ཡུལ་དོན་དམ་པར་མ་གྲུབ་པ་ཡོངས་གྲུབ་མ་ཡིན་
ཏེ། ལུགས་འདིར་རང་མཚན་དང་དོན་དམ་པར་གྲུབ་པ་གཉིས་གཞི་གང་གི་སྟེང་
དུ་ཁེགས་ནའང་ཁེགས་མཉམ་ཡིན་པས། གཟུགས་གཟུགས་འཛིན་རྟོག་པའི་ཞེན་
ཡུལ་དོན་དམ་པར་མ་གྲུབ་པ་དེ་ཡོངས་གྲུབ་མ་ཡིན་པར་གསུངས་པར་སེམས་སོ།།
རྩོམ་གཞི་བཅུ་བཞི་པ། བསྟན་བཅོས་ལས། གང་གིས་སྟོང་པའི་ཀུན་
བཏགས་ནི་མདོ་འདིའི་ཀུན་བཏགས་ངོས་བཟུང་བའི་སྐབས་གཉིས་ཀར་ངོ་བོ་
དང་ཁྱད་པར་དུ་བཏགས་པ་ཙམ་མིན་པའི་ཀུན་བཏགས་གཞན་མ་གསུངས་པའི་
རྒྱུ་མཚན་ནི་འཆད་པར་འགྱུར་རོ། །ཞེས་དགོངས་འགྲེལ་དངོས་བསྟན་གྱི་ཀུན་
28 ཤར་རྩེ་པར་མ། ཤོག་གྲངས། ༥༡ .



བཏོགས་ལ་ངོ་བོ་དང་ཁྱད་པར་དུ་བཏགས་པའི་ཀུན་བཏགས་ལས་གཞན་མ་
གསུངས་པས། གཟུང་འཛིན་རྫས་གཞན་གྱིས་སྟོང་པ་དགོངས་འགྲེལ་གྱིས་མ་
བསྟན་པ་ཡིན་ནམ། །
རྩོམ་གཞིབཅུ་བཞི་པའི་ལན། ལེགས་བཤད་སྙིང་པོ་ལས། སྤྱིར་ཀུན་
བཏགས་ལ་སྤྱི་མཚན་ཐམས་ཅད་དང་ནམ་མཁའ་ལ་སོགས་པ་དུ་མ་ཞིག་ཡོད་
ཀྱང་། དགོངས་འགྲེལ་ལས་མ་གསུངས་པ་ནི་ཀུན་བཏགས་གང་གིས་སྟོང་པ་
ཡོངས་གྲུབ་ཏུ་འཇོག་པའི་སྐབས་སུ་མི་མཁོ་བས་སོ། །ཞེས་ནམ་མཁའ་ལ་སོགས་
པ་དགོངས་འགྲེལ་དངོས་བསྟན་གྱི་ཀུན་བཏགས་མིན་པར་གསུངས་པས་དགོངས་
འགྲེལ་དངོས་བསྟན་གྱི་ཀུན་བཏགས་ལ་ངོ་བོ་དང་ཁྱད་པར་ལ་ཀུན་བཏགས་པའི་
ཀུན་བཏགས་གང་རུང་ཡིན་པ་དང་། རང་གང་གིས་སྟོང་པའམ་རང་གི་མཚན་ཉིད་
ཀྱིས་གྲུབ་པས་སྟོང་པ་ཡོངས་གྲུབ་ཏུ་འཇོག་ཐུབ་པ་ཞིག་དགོས་པས། གཟུང་འཛིན་
རྫས་གཞན་དུ་གྲུབ་པ་དེ་དགོངས་འགྲེལ་ཀྱིས་དོན་དམ་ཡང་དག་འཕགས་ཞུས་ཀྱི་
ལེའུའི་དངོས་བསྟན་གྱི་ཀུན་བཏགས་མིན་པ་ནི། ལེགས་བཤད་སྙིང་པོ་ལས།
མདོ་དེ་ལས་ཞི་གནས་ཀྱི་སྐབས་སུ་ཕྱི་རོལ་དགག་པ་གསལ་བར་གསུངས་སོ། །
ཞེས་བྱམས་པས་ཞུས་པའི་ལེའུ་ལ་ཁ་འཕངས་མཛད་པའི་ཕྱིར་རོ།།
29 བློ་གླིང་པར་མ། ཤོག་གྲངས། ༧༣
30 བློ་གླིང་པར་མ། ཤོག་གྲངས། ༧༣



29
དབུ་མ་ལོ་རིམ་གསུམ་པ་དང་གཞུང་རྙིང་།
རྩོམ་གཞི་བཅོ་ལྔ་པ། འཁོར་ལོ་དང་པོའི་མདོ་ཚིག་གང་དང་གང་གིས་ནམ་
མཁའ་སོགས་བདེན་བཞིར་མ་འདུས་པའི་ཆོས་རྣམས་རང་གི་མཚན་ཉིད་ཀྱིས་
གྲུབ་པར་བསྟན་ཚུལ་དང་། འཁོར་ལོ་དང་པོའི་ཆེད་དུ་བྱ་བའི་གདུལ་བྱ་ལ་ཐེག་
ཆེན་ལམ་ཞུགས་ཀྱི་བྱེ་མདོ་གཉིས་དང་ཐེག་དམན་ལམ་ཞུགས་ཀྱི་དབུ་སེམས་
གཉིས་ཡོད་མེད་དཔྱོད།
རྩོམ་གཞི་བཅོ་ལྔ་པའི་ལན། འཁོར་ལོ་དང་པོའི་ཆེད་དུ་བྱ་བའི་གདུལ་བྱར་
གྱུར་པའི་ཐེག་ཆེན་ལམ་ཞུགས་ཀྱི་བྱེ་མདོ་གཉིས་དང་། ཐེག་དམན་ལམ་ཞུགས་
ཀྱི་དབུ་སེམས་གཉིས་ཡོད་དམ་མེད་ཅེ་ན། དེ་ནི་མེད་པར་མངོན་ཏེ། དེའི་དང་པོ་
གཉིས་ཡིན་ན་ཐེག་ཆེན་རིགས་ཅན་ཡིན་དགོས་ཤིང་། འཁོར་ལོ་དང་པོ་ཡིན་ན་
ཐེག་དམན་གྱི་མདོ་ཡིན་དགོས་པའི་ཕྱིར། །
ཡང་དེའི་ཆེད་དུ་བྱ་བའི་གདུལ་བྱ་ལ་ཕྱི་མ་གཉིས་ཀྱང་མེད་དེ། དེ་གཉིས་
གང་རུང་ཡིན་ན་དབུ་སེམས་གང་རུང་ཡིན་དགོས་ལ། འཁོར་ལོ་དང་པོའི་ཆེད་
དུ་བྱ་བའི་གདུལ་བྱ་ཡིན་ན་ཉན་ཐོས་སྡེ་གཉིས་གང་རུང་ཡིན་དགོས་པར་མ་ཟད།
འཁོར་ལོ་དང་པོའི་སྒྲས་ཟིན་སྒྲ་ཇི་བཞིན་པར་ཁས་ལེན་པ་ཞིག་དགོས་སོ།།



30
རྩོམ་གཞི་བཅུ་དྲུག་པ། སྔ་མ་གཉིས་ནི་ཐེག་པ་ཆེ་ཆུང་སོ་སོ་བ་ཡིན་ལ་འདི་
ནི་གཉིས་ཀའི་དབང་དུ་བྱས་པའོ། །ཞེས་པའི་དོན་འགྲེལ་ཚུལ་དང་། ཐེག་པ་ཐུན་
མོང་བའི་སྡེ་སྣོད་ཡོད་མེད་སྐོར།
རྩོམ་གཞི་བཅུ་དྲུག་པའི་ལན། སྔ་མ་གཉིས་ནི་ཐེག་པ་ཆེ་ཆུང་སོ་སོ་བ་
ཡིན་ལ་ཞེས་པ་ནི། རྗོད་བྱེད་སྒྲའི་ཐེག་པ་སྟེ་འཁོར་ལོ་དང་པོ་གཉིས་ཀྱི་ཆེད་དུ་
བྱ་བའི་གདུལ་བྱ་འཁོར་ལོ་སོ་སོའི་བརྗོད་བྱ་ལ་དོགས་པ་ཞུགས་པ་དང་། འདི་
ནི་གཉིས་ཀའི་དབང་དུ་བྱས་པའོ། །ཞེས་པ་ནི། འཁོར་ལོ་ཐ་མ་འདིའི་ཆེད་དུ་བྱ་
བའི་གདུལ་བྱ་འཁོར་ལོ་དང་པོ་དང་བར་པ་གཉིས་ཀའི་བརྗོད་བྱ་ལ་དོགས་པ་
ཞུགས་པའི་དོན་ཡིན་ནོ།།།
ཐེག་པ་ཐུན་མོང་བའི་མདོ་ཡོད་དམ་མེད་ཅེ་ན། དེ་ནི་མེད་དེ། ཐེག་པ་ཆེ་
ཆུང་གི་མདོའི་ཁྱད་པར་ནི་ཆེད་དུ་བྱ་བའི་གདུལ་བྱའི་སྒོ་ནས་འབྱེད་དགོས་ཤིང༌།
རང་གི་ཆེད་དུ་བྱ་བའི་གདུལ་བྱ་ཐེག་ཆེན་རིགས་ཅན་ལ་གསུངས་པའི་མདོ་དང་།
ཐེག་དམན་རིགས་ཅན་ལ་གསུངས་པའི་མདོ་གཉིས་འགལ་བ་ཡིན་པའི་ཕྱིར་རོ།།
རྩོམ་གཞི་བཅུ་བདུན་པ། བསྟན་བཅོས་ལས། ཤུགས་ལ་གནས་པའི་དོན་དེ་
ཉིད་དུས་ཀྱི་རིམ་པའི་སྒོ་ནས་འཁོར་ལོ་གསུམ་དང་སྦྱར་བའི་དྲང་ངེས་སུ་འགྱུར་
ཚུལ། ཞེས་པའི་ཤུགས་ལ་གནས་པའི་དོན་དེ་གང་ཡིན་དང་། དེ་ཉིད་དུས་ཀྱི་རིམ་
པའི་སྒོ་ནས་འཁོར་ལོ་གསུམ་དང་སྦྱར་ཚུལ། གྲུབ་དོན་སྐབས་ཀྱི་འཁོར་ལོ་དང་
པོ་ལ་གནས་དང་དུས་གསུངས་ལ་བར་མཐའ་གཉིས་ལ་མ་གསུངས་པའི་ཚུལ།



རྩོམ་གཞི་བཅུ་བདུན་པའི་ལན། འཁོར་ལོ་གསུམ་གྱི་དྲང་ངེས་ཀྱི་ཁྱད་པར་
འགལ་སྤོང་གི་ལན་གྱི་སྐབས་སུ་དངོས་སུ་མ་གསུངས་ཀྱང་ངོ་བོ་ཉིད་གསུམ་
ལ་རང་གི་མཚན་ཉིད་ཀྱིས་གྲུབ་མ་གྲུབ་ཁྱད་པར་གསལ་བར་དངོས་སུ་བསྟན་
པའི་ཤུགས་ལ་གནས་པའི་དྲང་ངེས་ཀྱི་དོན་དེ་ཉིད་འཁོར་ལོ་གསུམ་དང་སྦྱར་
ཞེས་པའི་དོན་ཡིན། དུས་ཀྱི་རིམ་པའི་སྒོ་ནས་འཁོར་ལོ་གསུམ་དང་སྦྱར་ཚུལ་
ནི། གཟུགས་ནས་བྱང་ཕྱོགས་སོ་བདུན་བར་རང་གི་མཚན་ཉིད་ཀྱིས་གྲུབ་པར་
བསྟན་པའི་འཁོར་ལོ་དང་པོ་དང་། གཟུགས་ནས་རྣམ་མཁྱེན་བར་གྱི་ཆོས་ཐམས་
ཅད་རང་གི་མཚན་ཉིད་ཀྱིས་མ་གྲུབ་པར་བསྟན་པའི་འཁོར་ལོ་བར་པ་གཉིས་དྲང་
དོན་དང་། ཆོས་ཐམས་ཅད་རང་གི་མཚན་ཉིད་ཀྱིས་གྲུབ་མ་གྲུབ་གསལ་བར་ཕྱེ་
ནས་བསྟན་པའི་འཁོར་ལོ་ཐ་མ་ངེས་དོན་གྱི་མདོ་ཡིན་ཞེས་པའི་དོན་ནོ།།



32
-
，
མཛོད་སྟོད་དང་དགེ་འདུན་ཉི་ཤུ།
རྩོམ་གཞི་བཅོ་བརྒྱད་པ། སློབ་དཔོན་ཐོགས་མེད་ཀྱིས་གཙོ་བོ་མདོ་སྡེ་
དགོངས་འགྲེལ་ལ་བརྟེན་ནས་སེམས་ཙམ་པའི་ཤིང་རྟའི་སྲོལ་འབྱེད་ཚུལ་ཇི་
ལྟར་ཡིན། །
རྩོམ་གཞི་བཅོ་བརྒྱད་པའི་ལན། སློབ་དཔོན་ཐོགས་མེད་ཀྱིས་གཙོ་བོ་
དགོངས་འགྲེལ་ལ་བརྟེན་ནས་སེམས་ཙམ་པའི་ཤིང་རྟའི་སྲོལ་འབྱེད་ཚུལ་ནི། དྲང་
ངེས་དཀའ་འགྲེལ་ལས། འཕགས་པ་ཐོགས་མེད་ཀྱིས་རྣམ་པར་རིག་པ་ཙམ་
གྱི་ཤིང་རྟའི་སྲོལ་ཕྱེ་བ་ནི། མདོ་སྡེ་དགོངས་འགྲེལ་ལ་བརྟེན་ནས་ཡིན་ཏེ། བསྡུ་
བ་དང་བྱང་ས་དང་ཐེག་བསྡུས་སོགས་འཕགས་པ་ཐོགས་མེད་ཀྱིས་མཛད་པའི་
གཞུང་རྣམས་སུ་དགོངས་འགྲེལ་གྱི་ལུང་ཕལ་ཆེ་བ་དྲངས་ནས་རྣམ་རིག་ཙམ་གྱི་
ཚུལ་གཏན་ལ་ཕབ་པའི་ཕྱིར་དང་། བྱམས་ཆོས་ཕྱི་མ་གསུམ་འགྲེལ་པ་དང་བཅས་
པ་རྣམས་ཀྱང་དགོངས་འགྲེལ་དང་ཤིན་ཏུ་མཐུན་པའི་ཕྱིར་རོ། །ཞེས་གསུངས་པ་
ལྟར། མདོ་སྡེ་དགོངས་འགྲེལ་ལ་ལེའུ་བཅུ་ཡོད་པའི་དང་པོ་བདུན་གྱིས་སེམས་
ཙམ་ལུགས་ཀྱི་གཞིའི་རྣམ་གཞག་དང་། བརྒྱད་པ་དང་དགུ་པས་ལམ་དང་། བཅུ་
པས་འབྲས་བུའི་རྣམ་གཞག་ཚང་བར་བསྟན་ཅིང་། འཕགས་པ་ཐོགས་མེད་ཀྱིས་
ཀྱང་མདོ་དེ་ལ་བརྟེན་ནས་ས་སྡེ་ལྔ་དང་སྡོམ་རྣམ་གཉིས་སོགས་མཛད་དེ་རྣམ་
རིག་པའི་ཤིང་རྟའི་སྲོལ་ཕྱེའོ།།
31 བློ་གླིང་པར་མ། ཤོག་གྲངས། ༤༤



33
རྩོམ་གཞི་བཅུ་དགུ་པ། རྟོག་པ་ཡིད་ཤེས་ལ་ལྟོས་པའི་དེ་ཁོ་ན་ཉིད་ཀྱི་དགག་
བྱ་ཁེགས་ན་རྟོག་མེད་དབང་ཤེས་ལ་ལྟོས་པའི་དེ་ཁོ་ན་ཉིད་ཀྱི་དགག་བྱ་ཁེགས་པ་
ཞིག་དགོས་མིན། གཟུང་འཛིན་རྫས་གཞན་གྱིས་སྟོང་པ་རྟོགས་ན་གཟུང་འཛིན་
གཉིས་རྫས་གཅིག་ཏུ་རྟོགས་དགོས་མིན། རྟོག་མེད་དབང་ཤེས་ལ་ལྟོས་པའི་དེ་
ཁོ་ན་ཉིད་དེ་ཉི་ཚེ་བའི་སྟོང་པ་ཡིན་མིན་དང༌། སྤྱིར་བློས་བྱས་ཀྱི་སྟོང་པ་དང་ཉི་
ཚེ་བའི་སྟོང་པ་ཞེས་པ་གང་འདྲ་ཞིག་ལ་ཟེར་བ་ཡིན།
རྩོམ་གཞི་བཅུ་དགུ་པའི་ལན། རྟོག་པ་ཡིད་ཤེས་ལ་བརྟེན་པའི་དེ་ཁོ་ན་ཉིད་
ཀྱི་དགག་བྱ་དང་། རྟོག་མེད་དབང་ཤེས་ལ་བརྟེན་པའི་དེ་ཁོ་ཉིད་ཀྱི་དགག་བྱ་གཉིས་
གནད་གཅིག་པ་ཡིན་པ་ནི། ལེགས་བཤད་སྙིང་པོ་ལས།2 དེ་དག་གི་གཞུང་ལས་
ངོ་བོ་དང་ཁྱད་པར་དུ་བཏགས་པ་དེ་མིང་ཙམ་དུ་བཤད་པ་ཡང་། དེ་གཉིས་སྣང་
བའི་བློ་ལ་གཟུང་འཛིན་རྒྱང་ཆད་དུ་སྣང་བ་ལྟར་གྱི་དོན་མེད་པ་ལ་བཏགས་པ་
ཙམ་དུ་འདོད་པས་འདི་པའི་མིང་དུ་བཏགས་པ་ཙམ་དང་མི་འདྲའོ་ཞེས་དང༌། ཡང་
དེ་ཉིས་ལས།” གཞན་དབང་ལ་ཆོས་བདག་སྒྲོ་བཏགས་པའི་ཀུན་བཏོགས་འདི་
ཇི་ལྟར་ཡིན་མི་ཤེས་ན་ལུགས་འདིའི་ཆོས་ཀྱི་བདག་འཛིན་དང་ཆོས་ཀྱི་བདག་
མེད་མཐའ་ཆོད་པར་མི་ཤེས་སོ། ཞེས་དང་། ཡང་དེ་ཉིད་ལས། དེས་ན་ངོ་བོ་
དང་ཁྱད་པར་དུ་བཏགས་པའི་ཀུན་བཏགས་ཀྱིས་སྟོང་པ་ཡོངས་གྲུབ་ཏུ་དགོངས་
འགྲེལ་ལས་གསུངས་པ་དེ་ལ་གཟུང་འཛིན་རྫས་གཞན་བཀག་པ་མེད་པ་ཡང་མིན་
32 བློ་གླིང་པར་མ། ཤོག་གྲངས། ༡༤༤
33 བློ་གླིང་པར་མ། ཤོག་གྲངས། ༦༤
34 བློ་གླིང་པར་མ། ཤོག་གྲངས། ༧༣



34
ནོ། །ཞེས་དང༌། སྟོང་ཐུན་ལས། སྒྲོ་འདོགས་འདི་ཁེགས་པ་ཉིད་ཀྱིས་ཕྱི་རོལ་
དོན་ལ་ལྟོས་པའི་གཟུང་འཛིན་རྫས་གཞན་ཡང་འབད་མེད་དུ་ཁེགས་པར་འགྱུར་་
ཏེ། ཞེས་དེ་གཉིས་གནད་གཅིག་པར་གསུངས།
མིང་འདོགས་ཚུལ་སོ་སོར་འབྱུང་བ་ནི། བློ་ལ་སྣང་ཚུལ་གྱིས་འཇོག་པ་
སྟེ། དེ་ཡང་དགག་བྱ་དང་པོ་དེ་གཙོ་བོ་རྟོག་པ་ལ་སྣང་བའི་ཆ་ནས་དེ་ལ་རྟོག་པ་
ཡིད་ཤེས་ལ་ལྟོས་པའི་དེ་ཁོ་ན་ཉིད་ཀྱི་དགག་བྱ་དང་། གཉིས་པ་དེ་གཙོ་བོ་དབང་
ཤེས་ལ་སྣང་བའི་ཆ་ནས་དེ་ལ་རྟོག་མེད་དབང་ཤེས་ལ་ལྟོས་པའི་དེ་ཁོ་ན་ཉིད་ཀྱི་
དགག་བྱ་ཞེས་ཟེར།
གཟུང་འཛིན་རྫས་གཞན་གྱིས་སྟོང་པ་རྟོགས་ན་དེ་གཉིས་རྫས་གཅིག་ཏུ་
རྟོགས་མི་དགོས་ཏེ། ལུགས་འདི་ལའང་སྟོང་ཉིད་རྟོགས་པའི་འོག་ཏུ་ཀུན་རྫོབ་ཕྲ་
མོ་རྟོགས་དགོས་པ་དང་། གཞན་ཡང་དེ་འདྲའི་སྟོང་པ་རྟོགས་ན་རྫས་གཅིག་རྟོགས་
དགོས་ན། སྟོང་པ་དེ་མེད་དགག་མ་ཡིན་པར་འགྱུར་བ་སོགས་ཀྱི་སྐྱོན་འབྱུང་བའི་ཕྱིར།
རྟོག་མེད་དབང་ཤེས་ལ་ལྟོས་པའི་དེ་ཁོ་ན་ཉིད་དེ་ཆོས་ཐམས་ཅད་དུ་སྟེང་
དུ་འཇོག་མི་ནུས་པས་གྲུབ་མཐའ་སྨྲ་བ་གཞན་གྱིས་བལྟས་ན་ཉི་ཚེ་བའི་སྟོང་པར་
འགྱུར་ནའང་། སེམས་ཙམ་རང་ལུགས་ལ་དེ་སྟོང་ཉིད་དངོས་ཡིན་པས་ཉི་ཚེ་བའི་
སྟོང་ཉིད་དུ་མི་འཇོག་སྙམ། སྤྱིར་བློས་བྱས་ཀྱི་སྟོང་པ་དང་ཉི་ཚེ་བའི་སྟོང་པ་ནི།
དགེ་ལྡན་པའི་མཁས་པ་འགའ་ཞིག་གིས་དགག་བྱ་ཁྱབ་ཆེ་བའི་ལུགས་ཀྱི་སྟོང་
ཉིད་བློས་བྱས་ཀྱི་སྟོང་ཉིད་དང་། དགག་བྱ་ཁྱབ་ཆུང་བ་དང་ཇོ་ནང་པའི་ལུགས་
ཀྱི་སྟོང་ཉིད་ཉི་ཚེ་བའི་སྟོང་ཉིད་དུ་གསུངས།
35 སེར་བྱེས་པར་མ། ཤོག་གྲངས། ༥༡



35
མཛོད་སྨད།
རྩོམ་གཞི་ཉི་ཤུ་པ། བྱང་སའི་དངོས་བསྟན་གྱི་སྐུར་འདེབས་འགོག་ཡུལ་
གྱི་ཕྱོགས་སྔ་ལ་དབུ་མ་ཐལ་རང་གཉིས་ཀ་འཇོག་མིན་དང་། བྱང་ས་རྩོམ་སྐབས་
དབུ་མ་ཐལ་རང་གཉིས་ཀྱི་གྲུབ་མཐའི་སྲོལ་ཕྱེ་ཟིན་མིན་སྐོར།
རྩོམ་གཞི་ཉི་ཤུ་པའི་ལན། སྐུར་འདེབས་འགོག་ཡུལ་གྱི་ཕྱོགས་སྔ་ལ་
དབུ་མ་ཐལ་འགྱུར་བ་མ་གཏོགས་རང་རྒྱུད་པ་མི་འཇོག་པར་སེམས་ཏེ། ལེགས་
བཤད་སྙིང་པོ་ལས། དེ་ལ་འདིར་སྐུར་འདེབས་འགོག་པའི་ཕྱོགས་སྔ་ཁས་
ལེན་མཁན་ནི་གཞན་སྡེར་འོང་དོན་མེད་ལ། རང་སྡེ་ཡང་ཉན་ཐོས་སྡེ་པ་ལ་མིང་
དང་བརྡས་ཐ་སྙད་འདོགས་པའི་གཞིའི་གཟུགས་སོགས་ཀྱི་དངོས་པོ་རང་གི་
མཚན་ཉིད་ཀྱིས་མེད་ཅེས་ཁས་ལེན་པ་ཡང་མེད་དོ། །དེས་ན་བསྡུ་བ་ལས་བཤད་
པ་ལྟར། ཐེག་པ་ཆེན་པོའི་གྲུབ་མཐའ་སྨྲ་བ་ཡིན་ལ། དེ་ཡང་ཆོས་རྣམས་རང་
གི་མཚན་ཉིད་ཀྱིས་མ་གྲུབ་ཅེས་སྨྲ་བའི་ངོ་བོ་ཉིད་མེད་པར་སྨྲ་བ་རྣམས་སོ། །
ཞེས་གསུངས་པ་ལྟར་འདིའི་ཕྱོགས་སྔས་ཆོས་རྣམས་རང་གི་མཚན་ཉིད་ཀྱིས་
མ་གྲུབ་པར་ཁས་ལེན་པ་ཡིན་པས་ཐལ་འགྱུར་བ་ཁོ་ནའོ།།
འདིའི་ཕྱོགས་སྔ་ལ་རང་རྒྱུད་པ་མི་འཇོག་པའི་རྒྱུ་མཚན་གཞན་ནི། རྩ་ཤེ་
ཊཱིཀ་ཆེན་ལས།” རྣལ་འབྱོར་སྤྱོད་པ་བས་དངོས་པོ་བདེན་པར་སྨྲ་བའི་བསྟན་
36 བློ་གླིང་པར་མ་། ཤོག་གྲངས། ༣༤
37 ཝ་ཎ་པར་མ། སྨད་ཆ། ཤོག་གྲངས། ༧



36
བཅོས་རྣམ་གཞག་བྱས་པ་ནི་རྩ་བའི་མཁན་པོའི་རྗེས་སུ་བྱུང་བས། འདིར་ཡང་
རང་སྡེ་ཕྱོགས་སྔར་ལེན་པ་ན་དོན་སྨྲ་གཉིས་ཕྱོགས་སྔར་མཛད་ལ། ཞེས་རྩ་ཤེ་
ཡི་སྐབས་དངོས་པོ་བདེན་གྲུབ་འགོག་པའི་ཕྱོགས་སྔ་ལ་སེམས་ཙམ་པ་མི་འཇོག་
པའི་སྒྲུབ་བྱེད་དུ་སེམས་ཙམ་པའི་གྲུབ་མཐའ་རྩ་བའི་མཁན་པོ་ཀླུ་སྒྲུབ་ཀྱི་རྗེས་སུ་
བྱུང་བ་བཀོད་འདུག་པས། རྒྱུ་མཚན་དེ་ལྟར་ན་བྱང་སའི་དངོས་བསྟན་གྱི་སྐུར་
འདེབས་འགོག་པའི་ཕྱོགས་སྔ་ལ་ཡང་རང་རྒྱུད་པ་འོང་དོན་མེད་དེ། བྱང་ས་རྩོམ་
སྐབས་ཐལ་རང་གི་ཤིང་རྟའི་སྲོལ་ཕྱེ་མ་ཟིན་པས་རང་རྒྱུད་པའི་གྲུབ་མཐའ་ཐོགས་
མེད་ཀྱི་རྗེས་སུ་བྱུང་བ་ཡིན་པས་སོ།།
འོ་ན། ཐལ་འགྱུར་བ་ལ་ཡང་མཚུངས་སོ་སྙམ་ན་མི་མཚུངས་ཏེ། དེའི་
སྐབས་འཁོར་ལོ་བར་པ་སྒྲས་ཟིན་ཇི་ལྟ་བ་བཞིན་ཁས་ལེན་པ་རྣམས་ལ། ངོ་བོ་
ཉིད་མེད་པར་སྨྲ་བའི་དབུ་མ་པ་ཞེས་གྲགས་ཆེ་བ་དེ་ཉིད་ཕྱོགས་སྔར་བླངས་པ་
ཡིན་ལ། འོན་ཀྱང་ཐལ་འགྱུར་བ་དང་རང་རྒྱུད་པ་ཞེས་པའི་ཐ་སྙད་དེ་ལུགས་དེ་
གཉིས་སྲོལ་ཕྱེ་ཟིན་པའི་རྗེས་སུ་བྱུང་བ་ཡིན་པར་མངོན།
དེ་ཡང་ཐལ་རང་གི་ཤིང་རྟའི་སྲོལ་འཕགས་པ་ཐོགས་མེད་ཀྱི་རྗེས་སུ་ཕྱེ་
བའི་སྐོར་ལ་རོབ་ཙམ་བརྗོད་ན། ཏཱ་ར་ནཱ་ཐའི་ཆོས་འབྱུང་ལས། སློབ་དཔོན་ཆེན་
པོ་དབྱིག་གཉེན་གྱི་སྐུ་ཚེ་སྨད་ཙམ་གྱི་དུས་ན། ཞེས་དང་། ལྷོ་ཕྱོགས་ཀྱི་རྒྱུད་དུ་
སློབ་དཔོན་སངས་རྒྱས་བསྐྱངས་བྱོན། ལེགས་ལྡན་དང་རྣམ་གྲོལ་སྡེ་གཉིས་ཀྱི་
སྐུ་ཚེའི་སྟོད་ཀྱི་དུས་ཙམ་ཡིན། ཞེས་སངས་རྒྱས་བསྐྱངས་དབྱིག་གཉེན་གྱི་སྐུ་
38 ཝ་ཎ་པར་མ། ཤོག་གྲངས། ༡༢༢



37
ཚེའི་སྨད་ཀྱི་དུས་སུ་བྱུང་བར་གསུངས་ཤིང་། དེའི་ཚེ་རྣམ་གྲོལ་སྡེ་དང་ལེགས་
ལྡན་གྱི་སྐུ་ཚེའི་སྟོད་ཀྱི་དུས་ཡིན་པར་གསུངས་པས། དེས་ན་ལེགས་ལྡན་འབྱེད་
ནི་འཕགས་པ་ཐོགས་མེད་ཀྱི་ཕྱིས་སུ་བྱུང་བ་ཡིན་ནོ།།
རང་རྒྱུད་པའི་ཤིང་རྟའི་སྲོལ་ཡང་སློབ་དཔོན་སངས་རྒྱས་བསྐྱངས་སྐུ་ཚེ་
འདས་པའི་འོག་རོལ་ཏུ་ཕྱེས་པར་མངོན་ཏེ། ཏཱ་ར་ནཱ་ཐའི་ཆོས་འབྱུང་ལས། སློབ་
དཔོན་སངས་རྒྱས་བསྐྱངས་སྐུ་འདས་པའི་འོག་རོལ་དུ་དེས་མཛད་པའི་བསྟན་
བཅོས་རྣམས་གཟིགས། དབུ་མའི་རྩ་བའི་གཞུང་ལ་སློབ་དཔོན་སྔ་མའི་བཞེད་
པ་དེ་སུན་ཕྱུང་སྟེ་འགྲེལ་པ་མཛད་ཅིང་ཀླུ་སྒྲུབ་ཀྱི་མན་ངག་ལ་བརྟེན་པར་ཞལ་
གྱིས་བཞེས་ནས་མདོ་སྡེ་འགའ་ཞིག་ལ་འགྲེལ་པ་མཛད་དོ། །ཞེས་གསུངས་པའི་
ཕྱིར་དང་། གཞན་ཡང་སློབ་དཔོན་ལེགས་ལྡན་གྱིས་མཛད་པའི་རྩ་ཤེའི་འགྲེལ་པ་
ཤེས་རབ་སྒྲོན་མེའི་ནང་སློབ་དཔོན་ཕྱོགས་གླང་གི་གཏན་ཚིགས་རིགས་པ་མང་
དུ་དྲངས་པར་སྣང་བས་དེ་ཉིད་ཕྱོགས་གླང་གི་རྗེས་སུ་བྱུང་བ་ཡིན་པར་མཁས་པ་
འགའ་ཞིག་གིས་ཀྱང་གསུངས་སོ།།
རྩོམ་གཞི་ཉེར་གཅིག་པ། ལྟོ་ལྡིར་བ་ལ་བུམ་པ་ཞེས་བཏགས་པའི་བརྡས་
བཞག་པའི་ཡུལ་དོན་དམ་པར་གྲུབ་པས་སྟོང་པ་དང་། བུམ་པ་བུམ་པ་ཞེས་པའི་
སྒྲ་འཇུག་པའི་གཞིར་རང་མཚན་གྱིས་སྟོང་པ་ལ་ཁྱད་པར་ཡོད་མེད།
རྩོམ་གཞི་ཉེར་གཅིག་པའི་ལན། ལྟོ་ལྡིར་བ་ལ་བུམ་པ་ཞེས་བཏགས་པའི་
བརྡས་བཞག་པའི་ཡུལ་དོན་དམ་པར་གྲུབ་པས་སྟོང་པ་དང་། འཇུག་གཞིར་རང་
39 ཝ་ཎ་པར་མ། ཤོག་གྲངས། ༡༣༡



38
མཚན་གྱིས་སྟོང་པ་གཉིས་ལ་ཁྱད་པར་ཡོད་དེ། སྔ་མ་མདོ་སྡེ་པས་ཀྱང་རྟོགས་
ལ། ཕྱི་མ་སེམས་ཙམ་པས་ཡོངས་གྲུབ་ཏུ་འདོད་པའི་ཕྱིར། དེ་ཡང་ལེགས་བཤད་
སྙིང་པོ་ལས།༠༠ གང་ལ་བརྡ་འདོགས་པའི་དངོས་ཀྱི་ཡུལ་དེ་དོན་དེའི་ངོ་བོར་རང་
མཚན་གྱི་གྲུབ་ན་བརྡ་འབྲེལ་བྱས་པ་ལ་མི་ལྟོས་པར་མིང་གི་བློ་སྐྱེ་བ་སོགས་ཀྱི་
སྐྱོན་ཡོད་མོད་ཀྱང་། གཟུགས་སོགས་བརྡ་འདོགས་པའི་གནས་དང་རྟོག་པའི་
ཞེན་གཞི་ཡིན་པ་དེ་རང་གི་མཚན་ཉིད་ཀྱིས་གྲུབ་པ་ལ་སྐྱོན་དེར་མི་འགྱུར་རོ།
ཞེས་ཉན་ཐོས་སྡེ་པ་དག་སྨྲ་མོད་ཀྱང་འདྲའོ། །ཞེས་དང་། དྲང་ངེས་དཀའ་འགྲེལ་
ལས། སྔོན་པོ་སྔོན་པོ་ཞེས་བརྗོད་པའི་སྒྲའི་བརྗོད་བྱ་ཡིན་པའི་ཆ་ལྟ་བུ་རང་ལྡོག་
རྟོག་བཏགས་སུ་གྲུབ་ཀྱང་། ཞེས་དང་། རྣམ་འགྲེལ་ལས། བརྗོད་བྱ་ཉིད་ཕྱིར་དེ་
དངོས་མིན། ཞེས་དང་། ཨུཏྤལའི་ཕྲེང་བ་ལས། ཁ་ཅིག །གཟུགས་འཛིན་རྟོག་
པའི་ཞེན་ཡུལ་དོན་དམ་པར་མ་གྲུབ་པ་གཟུགས་ཀྱི་ཡོངས་གྲུབ་ཡིན་ཟེར་ན། མི་
འཐད་དེ། ཞེས་སོགས་གསུངས་པའི་ཕྱིར། །
དེས་ན་ལྟོ་ལྡིར་བ་ལ་བུམ་པ་ཞེས་བཏགས་པའི་བརྡས་བཞག་པའི་ཡུལ་
དང་། ལྟོ་ལྡིར་བ་བུམ་པ་ཞེས་པའི་སྒྲའི་བརྗོད་བྱ་ཡིན་པའི་ཆ་དང་། གཟུགས་
འཛིན་རྟོག་པའི་ཞེན་ཡུལ་ཡིན་པའི་ཆ་སོགས་དོན་དམ་དུ་མ་གྲུབ་པ། ཡོངས་
གྲུབ་ཏུ་འཇོག་མི་ནུས་ཏེ་དེ་དག་དོན་དམ་དུ་གྲུབ་པས་སྟོང་པ་མདོ་སྡེ་པས་རྟོགས་
40 བློ་གླིང་པར་མ། ཤོག་གྲངས། ༦༩
41 བློ་གླིང་པར་མ། ཤོག་གྲངས། ༧༨
42 སྡེ། བསྟན། ཚད་མ། ཅེ། ལེའུ་གསུམ་པ། ཤོག ༡༡༦-ན།
43 ཤར་རྩེ་པར་མ། ཤོག་གྲངས། ༢༥༥



39
པའི་ཕྱིར་ཏེ། དེ་དག་ཐམས་ཅད་མདོ་སྡེ་པས་རྟོག་བཏགས་སུ་ཁས་ལེན་པ་གང་
ཞིག །དེས་ཇི་ལྟར་ཁས་ལེན་པ་ལྟར་དུ་སེམས་ཙམ་པས་ཀྱང་ཁས་ལེན་པའི་ཕྱིར།
དེས་ན། དྲང་ངེས་ཨུཏྤལའི་ཕྲེང་བ་ལས། ཁ་ཅིག །ནམ་མཁའ་ནམ་མཁའ་འཛིན་
པའི་རྟོག་པའི་ཞེན་གཞིར་དོན་དམ་པར་མ་གྲུབ་པ་ནམ་མཁའི་ཡོངས་གྲུབ་ཡིན་
ཟེར་ན། མི་འཐད་པར་ཐལ། མདོ་སྡེ་པས་དེ་རྟོགས་པའི་ཕྱིར། ཞེས་གསུངས་པ་
ཡང་། མདོ་སྡེ་པས་ནམ་མཁའ་དོན་དམ་པར་མ་གྲུབ་པ་རྟོགས་པས་ཁོ་རང་འཛིན་
པའི་རྟོག་པའི་ཞེན་གཞིར་དོན་དམ་པར་མ་གྲུབ་པ་རྟོགས་ནུས་པ་ཡིན་ཏེ། དཔེར་
ན། སྒྲ་རྟག་པ་མ་ཡིན་པར་རྟོགས་ན་སྒྲ་བདེན་གྲུབ་ཀྱི་རྟག་པ་མ་ཡིན་པ་ཡང་རྟོགས་
དགོས་པ་དང་རིགས་པ་མཚུངས་པའི་ཕྱིར་རོ།།
འོ་ན་མདོ་སྡེ་པས་ནམ་མཁའ་དོན་དམ་པར་མ་གྲུབ་པར་རྟོགས་ཚུལ་ཇི་
ལྟར་ཡིན་སྙམ་ན། དེས་ནམ་མཁའ་དོན་དམ་པར་དོན་བྱེད་མི་ནུས་པར་རྟོགས་
ཚུལ་དེ་ཡིན་སྙམ། དེ་ཉིད་དོན་དམ་དུ་མ་གྲུབ་པ་ཡང་རྟོགས་པ་ཡིན་ཏེ། མདོ་སྡེ་
པས་ནམ་མཁའ་དོན་དམ་པར་མ་གྲུབ་པའི་ཚུལ་བརྗོད་པ་དེ་ལྟར་སེམས་ཙམ་པས་
ཀྱང་ཁས་བླངས་པ་ལས། གང་གིས་སྟོང་པ་ཡོངས་གྲུབ་ཏུ་འཇོག་པའི་སྐབས་སུ་
ཉེ་བར་མི་མཁོ་བའི་ཀུན་བཏགས་སྤྱི་མཚན་དང་ནམ་མཁའ་ལ་སོགས་པ་འགའ་
ཞིག་ལ་དོན་དམ་པར་གྲུབ་མ་གྲུབ་ཀྱི་བཤད་པ་ཟུར་པ་མ་མཛད་པ་ཡིན་སྙམ།
འོན་ཀྱང་ལྟོ་ལྡིར་བ་བུམ་པ་ཞེས་པའི་སྒྲའི་འཇུག་གཞིར་རང་གི་མཚན་ཉིད་ཀྱིས་
གྲུབ་པར་འཛིན་པའི་ཚུལ་ནི། ལྟོ་ལྡིར་བ་བུམ་པ་ཞེས་པའི་བརྡའི་ཡུལ་དུ་སོང་བ་
44 ཤར་རྩེ་པར་མ། ཤོག་གྲངས། ༢༧༣



40
དེ་བརྡ་འབྲེལ་བྱས་པ་ལ་མ་ལྟོས་པར་ལྟོ་ལྡིར་བའི་གནས་ཚོད་དབང་གིས་སོང་
བོར་འཛིན་པ་ཡིན་པས། དེ་ཉིད་ལུགས་འདིའི་དགག་བྱ་ཕྲ་མོར་འདོད་པ་ཡིན་ནོ།།
རྩོམ་གཞི་ཉེར་གཉིས་པ། བསྟན་བཅོས་ལས། གདགས་གཞི་མེད་ན་འདོགས་
པ་ཡང་མེད་པས་ཞེས་ལུགས་འདིར་གདགས་གཞི་དང་བཏགས་ཀྱི་ཆོས་ཀྱི་ཁྱད་
པར་དང་། དེ་དག་གསལ་བར་སྟོན་པའི་གཞུང་ཡོད་མེད།
རྩོམ་གཞི་ཉེར་གཉིས་པའི་ལན། ལུགས་འདིའི་གདགས་གཞི་བཏགས་ཆོས་
བསྟན་པའི་གཞུང་ནི། མདོ་ལས། ཇི་ལྟར་ཡན་ལག་ཚོགས་རྣམས་ལ། །བརྟེན་ནས་
ཤིང་རྟར་བརྗོད་པ་ལྟར། །དེ་བཞིན་ཕུང་པོ་རྣམས་བརྟེན་ནས། །ཀུན་རྫོབ་སེམས་
ཅན་ཞེས་བྱའོ། །ཞེས་དང་། བྱང་ས་ལས། འདོགས་པའི་ཚིག་གི་མཚན་མའི་གཞི་
འདོགས་པའི་ཚིག་གི་མཚན་མའི་རྟེན་དུ་གྱུར་པ། ཞེས་པས་བསྟན་ཏེ། བཏགས་
པའི་ཚིག་གི་མཚན་མའི་གཞི་ནི། གདགས་གཞི་གཞན་དབང་ལ་གོ་དགོས་པས་
སོ། ། གཏན་ལ་དབབ་པ་བསྡུ་བ་ལས།༦ གལ་ཏེ་མངོན་པར་བརྗོད་པ་དང་། ཀུན་
རྫོབ་ཙམ་ཞིག་ཡིན་ན་ནི་དེས་ན་གཞི་མེད་པར་མངོན་པར་བརྗོད་པ་དང་། ཀུན་
རྫོབ་ཅེས་བྱར་མི་རུང་ངོ། །ཞེས་པས་ཀྱང་བསྟན་ཏོ།།
དེས་ན་འདིའི་སྐབས་ཀྱི་གདགས་གཞི་བཏགས་ཆོས་ཀྱི་དོན་ནི། རྗོད་
བྱེད་ཀྱི་སྒྲ་དང་འདོགས་བྱེད་ཀྱི་རྟོག་པས་འདི་དང་འདིའོ་ཞེས་གང་ལ་ཐ་སྙད་
45 སྡེ། བསྟན། སེམས་ཙམ། ཝི། ཤོག ༣༥-བ།
46 སྡེ་དགེ བསྟན། སེམས་ཙམ། ཞི། ཤོག་གྲངས། ༤༣-ན།



41
སྦྱར་སའི་གཞི་དེར་གོ་དགོས་སམ་སྙམ་སྟེ། དཔེར་ན། ལྷས་སྦྱིན་གྱི་ཕུང་པོ་ལ་
བཏགས་པའི་སྐྱེས་བུ་ལྟ་བུ་དང་། ལྷས་སྦྱིན་ལྷས་སྦྱིན་ཞེས་པའི་མིང་གདགས་
པའི་གཞི་ཡིན་པ་དང༌། ལྟོ་ལྡིར་བ་ཉིད་བུམ་འཛིན་རྟོག་པའི་འཇུག་གཞི་ཡིན་
པ་ལས། དེ་ལས་གཞན་དུ་དབུ་མའི་གཞུང་ནས་བཤད་པའི་གདགས་གཞི་དང་
བཏགས་ཆོས་ཀྱི་དོན་གཉིས་གཅིག་ཏུ་བསྲེ་བར་མི་བྱའོ། དབུ་མའི་གཞུང་ནས་
བཤད་པའི་གདགས་གཞི་དང་བཏགས་ཆོས་ནི། རྩ་ཤེས་ལས།” ཅི་ཡིས་གང་
ཞིག་གསལ་བར་བྱེད། །གང་གིས་ཅི་ཞིག་གསལ་བར་བྱེད། །ཅི་མེད་གང་ཞིག་
ག་ལ་ཡོད། །གང་མེད་ཅི་ཞིག་ག་ལ་ཡོད། །ཅེས་པས་བསྟན། དེའི་ཚུལ་ནི། ཉེར་
ལེན་གྱི་ཕུང་པོ་ལྟ་བུ་གང་ཟག་ཡིན་མིན་ཇི་ལྟར་ཡང་དེའི་ཕུང་པོ་ལ་བཏགས་
པའི་གང་ཟག་བློ་ཡུལ་དུ་གསལ་བར་བྱེད་པ་ཡིན་པས་དེ་ཉིད་གདགས་གཞིར་
འཇོག་པ་ཡིན་ལ་ཕུང་པོ་དེ་ཉིད་གང་ཟག་ཡིན་པར་བཏགས་པ་ནི་མིན་ནོ། །འོན་
ཀྱང་ལུགས་འདིའི་གདགས་གཞི་ནི་འདོགས་བྱེད་ཀྱི་རྟོག་པ་དང་རྗོད་བྱེད་ཚིག་
གིས་དེ་ཉིད་ཡིན་པར་བཏགས་པ་ཡིན་པས་སྒྲ་རྟོག་དོན་མཐུན་གྱིས་བཏགས་
པ་ལ་ནི་གདགས་གཞི་དེ་ཉིད་བཏགས་ཆོས་དེ་ཡིན་པ་ཞིག་དགོས་སོ་སྙམ་མོ།།
47 སྡེ། བསྟན། དབུ་མ། ཙ། ཤོག ༦-བ།



པ
འདུལ་བ་གཞི་སྟོད་དང་དབུ་མ་གསར་པ།
མཉམ་མེད་ཐུབ་པས་གསུངས་པའི་དྲང་ངེས་སྲོལ། །དབུ་སེམས་མཁན་
པོས་བཀྲལ་བའི་གྲུབ་མཐའི་སྲོལ། །ཐོལ་རང་མཁས་པོས་བཞེད་པའི་ལྟ་བའི་སྲོལ། །
ལེགས་པར་འབྱེད་མཁས་ཙོང་ཁ་པ་ལ་འདུད། །བཀའ་བསྟན་རབ་འབྱམས་གཞུང་
ལུགས་དཔང་པོར་བཞག །དྲི་མེད་རིགས་པའི་སོ་ཁ་ཚད་མར་འཛིན། །གཟུར་
གནས་རྣམ་དཔྱོད་ཡངས་པའི་རིགས་ལམ་ནས། །དགག་སྒྲུབ་སུན་འབྱིན་བརྗོད་
པ་མཁས་པའི་གཤིས། །ཞེས་མཆོད་པར་བརྗོད་པའི་ངག་གི་དབྱངས་སྙན་མོས་
མདུན་བསུས་ནས་གང་གླེང་་བར་བྱ་བ་ནི།
རྩོམ་གཞི་ཉེར་གསུམ་པ། གཟུགས་གཟུགས་འཛིན་རྟོག་པའི་ཞེན་གཞིར་
གྲུབ་པ་དང༌། གཟུགས་འཛིན་རྟོག་པའི་ཞེན་གཞིར་གཟུགས་གྲུབ་པ་ལ་ཁྱད་པར་
ཡོད་མེད། །
རྩོམ་གཞི་ཉེར་གསུམ་པའི་ལན། དེ་གཉིས་ཀྱི་ཁྱད་པར་ནི། གཟུགས་
གཟུགས་འཛིན་རྟོག་པའི་ཞེན་གཞིར་གྲུབ་ཀྱང༌། གཟུགས་འཛིན་རྟོག་པའི་ཞེན་
གཞིར་གཟུགས་མ་གྲུབ་པ་ཡིན། དེ་ཡང་ཕར་ཕྱིན་མཐའ་དཔྱོད་ལས། ཁ་ཅིག
གཟུགས་གཟུགས་འཛིན་རྟོག་པའི་ཞེན་གཞིར་མ་གྲུབ་སྟེ། གཟུགས་འཛིན་རྟོག་
པའི་ཞེན་གཞིར་གཟུགས་མ་གྲུབ་པའི་ཕྱིར་ན། འདིར་མ་ཁྱབ། དེར་ཐལ། གཟུགས་
འཛིན་རྟོག་པའི་ཞེན་གཞིར་གཟུགས་ཡིན་པ་མ་གྲུབ་པའི་ཕྱིར། དེར་ཐལ། གཟུགས་
48 ཤར་རྩེ་བར་མ། སྟོད་ཆ། ཤོག་གྲངས། ༥༧



ཡིན་ན་རྟོག་པའི་ཞེན་གཞིར་གཟུགས་མ་ཡིན་དགོས་པའི་ཕྱིར། ཞེས་གསུངས།
གཞན་ཡང་གཟུགས་གཟུགས་འཛིན་རྟོག་པའི་ཞེན་གཞིར་གྲུབ་ཀྱང་། གཟུགས་
འཛིན་རྟོག་པའི་ཞེན་གཞིར་གཟུགས་མ་གྲུབ་པར་རིགས་སྟེ། དཔེར་ན། བུམ་པ་
བུམ་འཛིན་རྟོག་པའི་ཞེན་ཡུལ་དུ་གྲུབ་ཀྱང་བུམ་འཛིན་རྟོག་པའི་ཞེན་ཡུལ་བུམ་
པར་མི་གྲུབ་པ་བཞིན་ནོ།།
རྩོམ་གཞི་ཉེར་བཞི་པ། ཕར་ཕྱིན་མཐའ་དཔྱོད་དྲང་ངེས་སེམས་ཙམ་སྐབས་
རང་རྒྱུད་པའི་ལུགས་ལ་རང་རྒྱལ་དང་ཉན་ཐོས་ཀྱི་སྡེ་སྣོད་གཅིག་ཀྱང་རང་རྒྱལ་
ཉན་ཐོས་ལས་དབང་པོ་རྣོ་བས་གཟུང་བ་ཆོས་ཀྱི་བདག་མེད་རྟོགས་པར་གསུངས་
འདུག་པས་ཉན་ཐོས་ཀྱི་སྡེ་སྣོད་ལས་གཟུང་འཛིན་གཉིས་སྟོང་བསྟན་མིན་དང་།
མཆོག་གི་སྤྲུལ་སྐུའི་འཁོར་དུ་རོང་རྒྱལ་མེད་པར་གསུངོས་པོ་དང་རང་རྒྱལ་གྱིས་
བསྐལ་པ་བརྒྱར་སངས་རྒྱས་འབྱུང་བ་མཉེས་པར་བྱེད་པོ་གསུངས་པོ་རྣམས་ཀྱི་
དགོངས་པ་གང་ཡིན།
རྩོམ་གཞི་ཉེར་བཞི་པའི་ལན། དབུ་མ་རང་རྒྱུད་པའི་ལུགས་ལ། ཕར་ཕྱིན་
མཐའ་དཔྱོད་ལས།༠ ཉན་ཐོས་ཀྱི་སྡེ་སྣོད་མ་ཡིན་པའི་རང་རྒྱལ་གྱི་སྡེ་སྣོད་མེད་
པའི་ཕྱིར། ཞེས་ཉན་ཐོས་ཀྱི་སྡེ་སྣོད་ལས་ལོགས་སུ་རང་རྒྱལ་གྱི་སྡེ་སྣོད་ཅིག་མེད་
49 ཤར་རྩེ་པར་མ། སྟོད་ཆ། ཤོག་གྲངས། ༥༠



44
པར་གསུངས། ཡང་ཕར་ཕྱིན་མཐའ་དཔྱོད་ལས། རང་རྒྱལ་སློབ་པ་རྣམས་ཉན་
ཐོས་ཀྱི་སྡེ་སྣོད་ལ་ཐོས་བསམ་བྱས་ནས་དེའི་དོན་ཉམས་སུ་ལེན་པ་ཡིན་ཡང་།
ཉན་ཐོས་ལས་དབང་པོ་རྣོ་བས་ཆོས་ཀྱི་བདག་མེད་རགས་པ་རྟོགས་ཞེས་པའི་
དོན་ཡིན་པའི་ཕྱིར། ཞེས་སོགས་ཀྱི་སྐབས་སུ་རང་རྒྱལ་གྱིས་ཉན་ཐོས་ཀྱི་སྡེ་སྣོད་
ལ་ཐོས་བསམ་བྱས་ན་ཡང་། ཉན་ཐོས་ལས་དབང་པོ་རྣོ་བས་ཆོས་ཀྱི་བདག་མེད་
རགས་པ་རྟོགས་པར་གསུངས་ན། འོ་ན་ཉན་ཐོས་ཀྱི་སྡེ་སྣོད་ལས་གཟུང་འཛིན་
གཉིས་སྟོང་བསྟན་པར་འགྱུར་རོ་ཞེ་ན། དེ་ནི་མ་ཡིན་ཏེ། མཐའ་དཔྱོད་ལས།51
གསུང་འདིའི་ནུས་པས་གཟུང་འཛིན་རྫས་གཞན་གྱིས་སྟོང་པ་བསྟན་བྱའི་གཙོ་
བོར་བྱས་ནས་སྟོན་པའི་ཐེག་དམན་གྱི་མདོ་མེད་པ་གྲུབ་སྟེ། ཞེས་གསུངས་པས་
ཉན་ཐོས་ཀྱི་སྡེ་སྣོད་ལས་དེ་མ་བསྟན་པར་གསུངས་པའི་ཕྱིར་དང༌། གཞན་ཡང་
མདོ་སྡེ་སྤྱོད་པའི་དབུ་མ་རང་རྒྱུད་པའི་སློབ་དཔོན་ལེགས་ལྡན་འབྱེད་ཀྱིས་ཕྱི་
རོལ་བཀག་པ་དེ་མདོ་གང་གི་ཡང་དོན་མིན་པར་བཞེད་པ་དང་། རྣལ་འབྱོར་
སྤྱོད་པའི་དབུ་མ་རང་རྒྱུད་པས་ནི། ཕྱི་དོན་མེད་པར་བསྟན་པའི་ཐེག་ཆེན་གྱི་སྡེ་
སྣོད་ས་བཅུ་པ་དང་། ལང་གཤེགས་སོགས་ལས་བསྟན་པའི་དེ་དག་ཉན་ཐོས་
ཀྱི་སྡེ་སྣོད་ཡིན་པ་ཁས་མི་ལེན་པར་མངོན་ནོ། །གཞན་ཡང་། མཆོག་གི་སྤྲུལ་
སྐུའི་འཁོར་དུ་རང་རྒྱལ་མེད་ན་ཡང་། དེས་སངས་རྒྱས་མཉེས་པར་བྱེད་པ་ཡོད་
དེ། དེས་དེའི་བཀའ་བཞིན་སྒྲུབ་པའི་མཆོད་པས་མཉེས་པར་བྱེད་པའི་ཕྱིར་རོ།།
50 ཤར་རྩེ་པར་མ། སྟོད་ཆ། ཤོག་གྲངས། ༣༤༩
51 ཤར་རྩེ་པར་མ། སྟོད་ཆ། ཤོག་གྲངས། ༣༤༩



རྩོམ་གཞི་ཉེར་ལྔ་པ། མདོ་སྡེ་དགོངས་འགྲེལ་གྱི་ལེའུ་བཅུའི་གྲངས་འདྲེན་
ཚུལ་ལ་བཞེད་ཚུལ་མི་མཐུན་པ་ཡོད་མེད་དང་། ལེའུ་སོ་སོའི་བརྗོད་དོན་གང་
དང་གང་ཡིན་སྐོར། །
རྩོམ་གཞི་ཉེར་ལྔ་པའི་ལན། དགོངས་འགྲེལ་གྱི་ལེའུ་བཅུའི་གྲངས་འདྲེན་
ཚུལ་ལ་མི་མཐུན་པ་དུ་མར་ཡོད་དེ། དེ་ཡང་དྲང་ངེས་བཀའ་འགྲེལ་ལས། རབ་
འབྱོར་གྱི་ལེའུ་དོར་ནས་གླེང་གཞིའི་ལེའུ་བགྲངས་པའི་ཚུལ་གཅིག་དང་། ཡང་
གཞན་དག་གླེང་གཞི་ལེའུ་དོར་ནས་མདོའི་དངོས་ཟིན་བཞིན་རབ་འབྱོར་གྱི་ལེའུ་
བགྲངས་པའི་ཚུལ་གཉིས་ཡོད་ཀྱང་། དྲང་ངེས་དཀའ་འགྲེལ་ལས་རབ་འབྱོར་གྱི་
ལེའུ་མ་བགྲང་བ་ནི། མདོའི་གླེང་གཞིར་སེམས་དཔའ་བཅུའི་མཚན་སྨོས་ཀྱང་
རབ་འབྱོར་ཞེས་མ་བྱུང་བས་ལེའུ་དེ་སེམས་དཔའ་བཅུའི་དྲིས་ལན་གྱི་གྲངས་
མ་ཡིན་པ་ལ་དགོངས་སོ། །སེམས་དཔའ་བཅུ་ཡོད་ཀྱང་དང་པོ་གཉིས་ལ་དྲིས་
ལན་གྱི་ལེའུ་གཅིག་ལས་མེད་པས་སོ། །རབ་འབྱོར་གྱི་ལེའུ་གཞུང་རང་ན་ལེའུ་
བྱས་ནས་ཡོད་པ་དང་། གཏན་ལ་དབབ་པ་བསྡུ་བ་ལས་ཀྱང་རབ་འབྱོར་གྱི་ལེའུ་
བགྲང་འདུག་པས་དོར་ཐབས་མེད་དོ། །དེས་ན་རང་ལུགས་ནི། རྣམ་བཤད་སྙིང་
རྒྱན་ལས། དེར་ས་བཅུའི་དབང་ཕྱུག་གི་བྱང་ཆུབ་སེམས་དཔའ་བཅུས། སྟོན་
པ་ལ་དྲི་བ་མི་འདྲ་བ་རེ་རེ་མཛད་པའི་དྲིས་ལན་གཞན་རྣམས་འདིའི་མཚན་གཞིར་
འབྲེལ་བ་མེད་པའི་ཕྱིར། ཞེས་དང་། ཨུཏྤལའི་ཕྲེང་བ་ལས། དོན་དམ་ཡང་དག་
52 བློ་གླིང་པར་མ། ཤོག་གྲངས། ༢༨
53 ཤར་རྩེ་པར་མ། ཤོག་གྲངས། ༢༡༨



46
འཕགས་ཞུས་ཀྱི་ལེའུ་མ་གཏོགས་བྱང་ཆུབ་སེམས་དཔའ་གཞན་དགུས་ཞུས་པའི་
དགོངས་འགྲེལ་གྱི་ལེའུ་རྣམས་ལེགས་ཕྱེའི་ཆོས་འཁོར་དུ་འོང་དོན་མེད་པའི་ཕྱིར།
ཞེས་གསུངས་པས་ལེའུ་བཅུའི་གྲངས་འདྲེན་ཕྱི་མ་ལྟར་བགྲང་དགོས་པར་སྣང་ངོ༌།།
འོ་ན་ལེའུ་བཅུ་གང་ཞེ་ན། ༡ དོན་ཟབ་དགོངས་པ་ངེས་འགྲེལ་གྱི་ལེའུ། ༢
ཆོས་འཕགས་ཀྱི་ལེའུ། ༣ བློ་གྲོས་ཤིན་ཏུ་རྣམ་དག་གི་ལེའུ། ༤ རབ་འབྱོར་
གྱི་ལེའུ། ༥ བློ་གྲོས་ཡངས་པའི་ལེའུ། ༦ ཡོན་ཏན་འབྱུང་གནས་ཀྱི་ལེའུ། ༧
དོན་དམ་ཡང་དག་འཕགས་ཞུས་ཀྱི་ལེའུ། ༨ བྱམས་པའི་ལེའུ། ༩ སྤྱན་རས་
གཟིགས་ཀྱི་ལེའུ། ༡༠ ཐེག་པ་ཆེན་པོའི་ཡོན་ཏན་གྱི་ཚོགས་རྣམ་པར་ངེས་པའི་
ལེའུ་རྣམས་སོ།།
དེ་རྣམས་སོ་སོའི་བརྗོད་བྱ་གང་དང་གང་བསྟན་ཅེ་ན། ལེའུ་བཅུ་རིམ་པ་
བཞིན་དང་པོས་རྣམ་རིག་གི་དེ་ཁོ་ན་ཉིད་དང་། གཉིས་པས་དོན་དམ་པ་རྟོག་གེའི་
བློས་ཇི་ལྟ་བ་བཞིན་བསམ་གྱིས་མི་ཁྱབ་པའི་ཚུལ་དང་། གསུམ་པས་བདེན་གཉིས་
ངོ་བོ་གཅིག་དང་ལྡོག་པ་ཐ་དད་དུ་འཇོག་ཚུལ་དང་། བཞི་པས་ཆོས་དབྱིངས་དབྱེར་
མེད་དང་། ལྔ་པས་ཀུན་གཞིའི་རྣམ་གཞག་དང་། དྲུག་པས་མཚན་ཉིད་གསུམ་གྱི་
རྣམ་གཞག་དང་། བདུན་པས་གསུང་རབ་ཀྱི་དྲང་ངེས་དང་། བརྒྱད་པས་ཞི་ལྷག་གི་
རྣམ་གཞག་དང་། དགུ་པས་ས་བཅུའི་རྣམ་གཞག་དང་། བཅུ་པས་འབྲས་བུ་སངས་
རྒྱས་ཀྱི་སའི་ཡེ་ཤེས་ཀྱི་སྐུའི་རྣམ་གཞག་སོགས་གཙོ་བོར་གཏན་ལ་འབེབས་སོ།།



རྩོམ་གཞི་ཉེར་དྲུག་པ། མཐའ་དཔྱོད་དང་རྒྱུད་བླ་གཞུང་འགྲེལ་དུ་དེ་བཞིན་
གཤེགས་པའི་སྙིང་པོའི་མདོ་དགོངས་འགྲེལ་ལས་གསུངས་པའི་འཁོར་ལོ་བར་
པ་ཡིན་གསུངས་པ་དང་། ཨུཏྤལའི་ཕྲེང་བར་དེ་མིན་པར་གསུངས་པའི་དགོངས་
པ་གང་ལགས།
རྩོམ་གཞི་ཉེར་དྲུག་པའི་ལན། ཨུཏྤལའི་ཕྲེང་བ་ལས།ཡང་ཁ་ཅིག དེ་
བཞིན་གཤེགས་པའི་སྙིང་པོའི་མདོ་དགོངས་འགྲེལ་ལས་གསུངས་པའི་འཁོར་
ལོ་བར་པ་ཡིན་ཞེས་ཟེར། དེ་མི་འཐད་པར་ཐལ། དེ་དགོངས་འགྲེལ་གྱི་གྲུབ་དོན་
གཉིས་པའི་སྐབས་ནས་བསྟན་པའི་འཁོར་ལོ་བར་པ་མ་ཡིན་པའི་ཕྱིར། དེར་ཐལ།
དེ་དོན་དམ་ཡང་དག་འཕགས་ཞུས་ཀྱི་ལེའུས་དགོངས་པ་བསྟན་ནས་དྲང་དོན་དུ་
འགྲེལ་རྒྱུའི་མདོ་མ་ཡིན་པའི་ཕྱིར། ཞེས་གསུངས་པ་དང་། ཡང་ཕར་ཕྱིན་མཐའ་
དཔྱོད་ལས།5 ཡང་ཁ་ཅིག དགོངས་འགྲེལ་ནས་བཤད་པའི་འཁོར་ལོ་བར་པ་
ཡིན་ན། གཟུངས་རྒྱལ་ནས་བཤད་པའི་རིམ་པ་གཉིས་པའི་མདོ་ཡིན་པས་ཁྱབ་
ཟེར་བ་མི་འཐད་དེ། དེ་བཞིན་གཤེགས་པའི་སྙིང་པོའི་མདོ་དེ། དགོངས་འགྲེལ་
ནས་བཤད་པའི་འཁོར་ལོ་བར་པ་ཡིན་པ་གང་ཞིག །གཟུངས་རྒྱལ་ནས་བཤད་
པའི་རིམ་པ་གཉིས་པའི་མདོ་མ་ཡིན་པའི་ཕྱིར། ཞེས་གསུངས་པས། གཞུང་དེ་
གཉིས་མི་འགལ་བའི་དགོངས་པ་གང་ཡིན་ཞེ་ན། དེ་བཞིན་གཤེགས་པའི་སྙིང་པོའི་
མདོ་དགོངས་འགྲེལ་ནས་གསུངས་པའི་འཁོར་ལོ་བར་པ་མ་ཡིན་པར་གསུངས་པ་
54 ཤར་རྩེ་པར་མ། ཤོག་གྲངས། ༣༠༢
55 ཤར་རྩེ་པར་མ། སྟོད་ཆ། ཤོག་གྲངས། ༧༦



48
ནི། སེམས་ཙམ་པའི་ལུགས་དང་། དེ་ཡིན་པར་གསུངས་པ་ནི་ཐལ་འགྱུར་བའི་
ལུགས་སུ་བྱ་དགོས་པར་སྣང་ངོ་།།
དེ་ཡང་ ༡ སེམས་ཙམ་པའི་ལུགས་ལ་འཁོར་ལོ་བར་པ་ཡིན་ན། དོན་དམ་
ཡང་དག་འཕགས་ཞུས་ཀྱིས་དགོངས་པ་བསྟན་ནས་དྲང་དོན་དུ་འགྲེལ་རྒྱུའི་མདོ་
ཡིན་དགོས་ཤིང་། དེ་བཞིན་གཤེགས་པའི་སྙིང་པོའི་མདོ་དེ་ལུགས་འདི་ལ་དྲང་
དོན་གྱི་མདོ་མ་ཡིན་པའི་ཕྱིར། །
༢ ཐལ་འགྱུར་བའི་ལུགས་ལ་མདོ་དེ་དོན་དམ་བདེན་པ་དངོས་བསྟན་བསྟན་
བྱའི་གཙོ་བོར་བྱས་ནས་བསྟན་པའི་མདོ་ཡིན་པས་ངེས་དོན་གྱི་མདོར་འཇོག་
དགོས་ལ། དགོངས་འགྲེལ་ལས་གསུངས་པའི་འཁོར་ལོ་ཐ་མ་ཡིན་ན་དྲང་དོན་
གྱི་མདོ་ཡིན་དགོས་པའི་ཕྱིར། འོན་ཀྱང་རྒྱུད་བླ་ཊཱིཀ་ཆེན་དང་། སྤྱོད་འཇུག་རྣམ་
བཤད་སོགས་ལས་དེ་བཞིན་གཤེགས་པའི་སྙིང་པོའི་མདོ་སོགས་སྤྱིར་འཁོར་ལོ་
ཐ་མར་གསུངས་པས་དཔྱད་གཞི་ཆེའོ།།
འདིར་འབད་ལས་བྱུང་དགེ་རྩ་གང་མཆིས་པ།།
ཚང་ལ་མ་ནོར་མདོ་སྔགས་བསྟན་པའི་སྲོལ།།
ཕྱོགས་འདིར་སྔོན་མེད་བློ་བཟང་རྒྱལ་བའི་བསྟན།།
མི་ཉམས་ཡུན་དུ་གནས་པའི་རྒྱུ་རུ་བསྔོ།།



འདུལ་བ་གཞི་སྨད་གསར་པ།
3
རྩོམ་གཞི་ཉེར་བདུན་པ། དབུས་མཐའ་ལས། རྣམ་དག་སྤྱོད་ཡུལ་རྣམ་
གཉིས་ཏེ། །གཅིག་པུ་ཁོ་ནར་བརྗོད་པ་ཡིན། ཞེས་དང་། དེའི་འགྲེལ་པ་ལས།57
ཡོངས་སུ་གྲུབ་པའི་ངོ་བོ་ཉིད་དུ་བརྗོད་དེ། ངོ་བོ་ཉིད་གཞན་ནི་རྣམ་པར་དག་པའི་
ཡེ་ཤེས་རྣམ་པ་གཉིས་ཀྱི་སྤྱོད་ཡུལ་མ་ཡིན་ནོ། །ཞེས་དབུས་མཐའ་རྩ་འགྲེལ་
གཉིས་ཀར་བདག་མེད་རྣམ་པ་གཉིས་ཀ་ཡོངས་གྲུབ་ཡིན་པ་ལྟ་བུར་གསུངས་
ལ། རང་རེའི་ཡིག་ཆར་གང་ཟག་གི་བདག་མེད་ཡོངས་གྲུབ་མིན་པར་གསུངས་
པའི་དགོངས་པ་དང་ཁུངས་གང་ཡོད།
རྩོམ་གཞི་ཉེར་བདུན་པའི་ལན། རྣམ་དག་སྤྱོད་ཡུལ་ཞེས་སོགས་ཀྱི་སྐབས་
སུ། ཚིག་གི་གཅོད་མཚམས་ཀྱི་དབང་གིས་གོ་བ་ལེན་ཚུལ་མི་འདྲ་བ་གཉིས་ཡོད་
པར་སེམས་ལ། གཅིག་ནི་བདག་མེད་གཉིས་ཀྱི་ནང་ནས་ཆོས་ཀྱི་བདག་མེད་
གཅིག་པུ་མཚན་ཉིད་གསུམ་གྱི་ནང་ནས་ཡོངས་གྲུབ་ཁོ་ནར་འདོད་པ་ཡིན་ཞེས་
འགྲེལ་ཚུལ་ཞིག་དང་། ཡང་བདག་མེད་གཉིས་གང་རུང་གི་དབང་དུ་བྱས་ནས་
ཡོངས་གྲུབ་གཅིག་པུ་ཁོ་ནར་བརྗོད་པ་ཡིན་ཞེས་རང་རེའི་ཡིག་ཆའི་གོང་འོག་
བསྒྲིགས་ན་འདི་འདྲ་ཞིག་གོ་དགོས་སམ་སྙམ་མོ།།
56 སྡེ། བསྟན། སེམས་ཙམ། ཕི། ཤོག ༤༢-བ།
57 སྡེ། བསྟན། སེམས་ཙམ། ཤོག ༡༢-བ།



50
--། '
-
བ་-
，- ''
དབུས་མཐའ་ལས། རྣམ་དག་སྤྱོད་ཡུལ་རྣམ་གཉིས་ཏེ། །ཞེས་སོགས་
ཀྱི་སྐབས་སུ། བདག་མེད་གཉིས་རྟོགས་པའི་ཡེ་ཤེས་རྣམ་པ་གཉིས་ཀྱི་ཡུལ་
བདག་མེད་གཉིས་མཚན་ཉིད་གསུམ་གྱི་ནང་ནས་ཡོངས་གྲུབ་གཅིག་པུ་ཁོ་ནར་
འདོད་ཅེས་ཟེར་བ་དང་། ལེགས་བཤད་སྙིང་པོར་དགོངས་འགྲེལ་དྲངས་པ་དེ་
དགོངས་འགྲེལ་དངོས་བསྟན་ལ་དེ་ལྟར་དགོས་པ་ལ་དགོངས་གསུངས། སྤྱིར་
ཡོངས་གྲུབ་ལ་ཆོས་གྱི་བདག་མེད་ཕྲ་མོ་ཡིན་མི་དགོས་ཞེས་ཁས་ལེན་འཛིན་
མཚམས་དེ་ལྟར་རོ།།
རྩོམ་གཞི་ཉེར་བརྒྱད་པ། གཏན་ལ་དབབ་པ་བསྡུ་བ་ལས། གང་ཅི་ཡང་
རུང་སྟེ། དེ་ལས་གཞན་པ་དག་ལ་མི་ལྟོས་ཤིང༌། ཞེས་སོགས་གསུངས་པ་ལྟར་
ལུགས་འདིས་རྫས་བཏགས་འཇོག་ཚུལ་དང་། རང་སྡེ་གཞན་གྱིས་རྫས་བཏགས་
འཇོག་ཚུལ་ཇི་ལྟར་ཡིན།
རྩོམ་གཞི་ཉེར་བརྒྱད་པའི་ལན། རྫས་བཏགས་ཀྱི་ཁྱད་པར་ནི། རྣལ་འབྱོར་
སྤྱོད་པའི་ས་རྣམ་པར་གཏན་ལ་དབབ་པ་བསྡུ་བ་ལས། གང་ཅི་ཡང་རུང་སྟེ་
དེ་ལས་གཞན་པ་དག་ལ་མི་ལྟོས་ཤིང་དེ་ལས་གཞན་པ་དག་ལ་མི་བརྟེན་པར་
རང་གི་མཚན་ཉིད་འདོགས་པར་བྱེད་པ་དེ་ནི་མདོར་ན་རྫས་སུ་ཡོད་པ་ཡིན་
པར་རིག་པར་བྱའོ། །གང་ཅི་ཡང་རུང་སྟེ། དེ་ལས་གཞན་པ་དག་ལ་ལྟོས་ཤིང་
དེ་ལས་གཞན་པ་དག་ལ་བརྟེན་ནས་རང་གི་མཚན་ཉིད་འདོགས་པར་བྱེད་པ་དེ་
58 སྡེ། བསྟན། སེམས་ཙམ། ཞི། ཤོག ༡༩༨-ན།
59 སྡེ་དགེ སེམས་ཙམ། ཞི། ཤོག་གྲངས། ༡༩༩-ན།



51
ནི་མདོར་ན་བཏགས་པའི་ཡོད་པ་ཡིན་པར་རིགས་པར་བྱའོ། རྫས་སུ་ཡོད་པ་ནི་
མ་ཡིན་ཏེ། འདི་ལྟ་སྟེ། གཟུགས་ལ་སོགས་པའི་ཕུང་པོའི་མིང་ཅན་གྱི་དངོས་པོ་
ལ་བརྟེན་ཅིང་ལྟོས་ཏེ། གནས་ནས་བདག་ཅེས་བྱ་བའམ། སེམས་ཅན་ཞེས་བྱ་
བར་རྒྱ་ཆེར་ཉེ་བར་འདོགས་པར་བྱེད་པའོ། །དེ་ལ་གཟུགས་ལ་སོགས་པའི་ཕུང་
པོའི་མིང་ཅན་གྱི་དངོས་པོ་ནི་རྫས་སུ་ཡོད་པ་ཡིན་ནོ། །སེམས་ཅན་དང་སྲོག་
དང་སྐྱེ་བ་པོ་རྫས་སུ་མེད་པ་ནི་བཏགས་པའི་ཡོད་པ་ཞེས་བྱའོ། །ཞེས་གསུངས་ ་
པ་ལྟར་ཆོས་གཞན་གཟུང་བ་ལ་མ་ལྟོས་པར་བཟུང་དུ་ཡོད་པ་རྫས་ཡོད་ཀྱི་དོན་
དང༌། དེ་ལས་ལྡོག་པའི་ཡོད་པ་ནི་བཏགས་ཡོད་ཀྱི་དོན་དུ་ལེགས་བཤད་སྙིང་
པོར་གསུངས་པ་ལྟར་ཡིན།
དངོས་པོ་ལ་རྫས་ཡོད་ཀྱིས་མ་ཁྱབ་པ་ནི་དྲངས་མ་ཐག་པའི་གཞུང་ལས་
ཤེས་ནུས་སོ། །འདུས་མ་བྱས་ཀྱི་ཆོས་ལ་བཏགས་ཡོད་ཀྱིས་ཁྱབ་པར་སེམས་
ཏེ། སློབ་དཔོན་སའི་རྩ་ལག་གིས་མཛད་པའི་ཕུང་པོ་ལྔའི་བཤད་པ་ལས། དེ་
དག་བཏགས་པ་ཙམ་དུ་ཡོད་པར་ཡང་ཇི་ལ་གདགས་པ་བསྟན་པའི་ཕྱིར། གང་
དག་གཟུགས་དང་སེམས་དང་སེམས་ལས་བྱུང་བའི་དུས་སུ་གདགས་པ་སྟེ། ཞེས་
བཏགས་ཡོད་ཀྱི་གདགས་གཞི་ལ་གཟུགས་དང་སེམས་དང་སེམས་བྱུང་གསུམ་
ལས་མ་གསུངས་པས་སོ། །ཀུན་བཏུས་དར་ཊཱིཀ་ལས། སྔོན་པོ་དང་ཚོར་བ་
རྫས་སུ་ཡོད་པ་དང་བུམ་པ་བཏགས་ཡོད་དུ་གསུངས་ཀྱང་། མངོན་པ་ཀུན་བཏུས་
60 སྡེ་དགེ སེམས་ཙམ། སི། ཤོག་གྲངས། ༧༩-ན།
61 བློ་གླིང་པར་མ། ཤོག་གྲངས། ༡༠༣
སྣེ



52
ལས། དབང་པོའི་སྤྱོད་ཡུལ་བརྗོད་པ་དང་། དེ་ལས་གཞན་པ་ལ་མི་ལྟོས་པ་ནི་
རྫས་སུ་ཡོད་པའོ། །ཞེས་པ་ཙམ་ལས་མཚན་གཞི་གསལ་བར་བཟུང་བ་མི་སྣང་
ལ། འོན་ཀྱང་། སློབ་དཔོན་རྒྱལ་བའི་སྲས་ཀྱིས་མཛད་པའི་ཀུན་བཏུས་ཀྱི་བཤད་
པ་ལས། དབང་པོའི་སྤྱོད་ཡུལ་བརྗོད་པ་ལ་མི་ལྟོས་པ་ནི་འདི་ལྟ་སྟེ་གཟུགས་
དང་ཚོར་བ་ཞེས་བྱ་བ་ལ་སོགས་པའི་མིང་བཀྲ་བར་མི་འཛིན་པར་དོན་གང་
ཡིན་པ་འཛིན་པ་ཡིན་ནོ། །དེ་ལས་གཞན་པ་ལ་མི་ལྟོས་པ་ནི་འདི་ལྟ་སྟེ། དོན་
གཞན་ལ་མི་ལྟོས་པར་དེའི་བློ་འབྱུང་བ་སྟེ། ཇི་ལྟར་གཟུགས་ལ་སོགས་པ་ལ་
ལྟོས་ནས་བུམ་པ་ལ་སོགས་པ་ལ་བུམ་པ་ལ་སོགས་པའི་བློ་འབྱུང་བ་ལྟ་བུ་ནི་
མ་ཡིན་ནོ། །ཞེས་མཚན་གཞི་གསལ་བར་བཟུང་འདུག་པས་རྒྱལ་ཚབ་ཆོས་
རྗེས་བཤད་ཚུལ་ཕལ་ཆེར་འདི་ལ་བརྟེན་པར་སེམས་སོ།།
སྔོན་པོ་སོགས་ལ་བསྡུ་བ་ནས་བཤད་པའི་རྫས་ཡོད་ཀྱི་དོན་ཚང་ཚུལ་ནི།
ཀུན་བཏུས་དར་ཊཱིཀ་ལས། ཁ་དོག་སྔོན་པོ་དང་། ཚོར་བ་བདེ་སྡུག་རྣམས་ཆོས་
ཅན། རྫས་སུ་ཡོད་པར་ཤེས་པར་བྱ་སྟེ། རིམ་པ་བཞིན་དུ་དབང་པོའི་ཤེས་པ་དང་
རང་རིག་མངོན་སུམ་གྱི་གཟུང་ཡུལ་དུ་འགྱུར་བ་རྗོད་བྱེད་ཀྱི་སྒྲ་དང་། རིགས་མི་
མཐུན་གཞན་གཟུང་ཡུལ་དུ་འགྱུར་བ་ལ་མི་ལྟོས་པར། དེ་དག་གི་གཟུང་ཡུལ་དུ་
འགྱུར་བའི་ཕྱིར། ཞེས་གསུངས་པ་ལྟར་རོ།།
62 སྡེ་དགེ། སེམས་ཙམ། རི། ཤོག་གྲངས། ༥༦- ན།
63 སྡེ་དགེ སེམས་ཙམ། ལི། ཤོག་གྲངས། ༡༥-བ།
64 བློ་གླིང་པར་མ། ཤོག་གྲངས། ༡༠༣



53
བསྡུ་བ་ནས་བཤད་པའི་རྫས་བཏགས་དང་ཀུན་བཏུས་སུ་བཤད་པའི་རྫས་
བཏགས་གཉིས་ལ་ཁྱད་པར་མེད་པར་འདྲ་སྟེ། བསྡུ་བར་གང་ཅི་ཡང་རུང་སྟེ་དེ་
ལས་གཞན་པ་དག་ལ་མི་ལྟོས་ཤིང་དེ་ལས་གཞན་པ་དག་ལ་མི་བརྟེན་ཞེས་མི་ལྟོས་
པ་དང་མི་བརྟེན་པ་གཉིས་རིམ་བཞིན་ཀུན་བཏུས་སུ་བཤད་པའི་དབང་པོའི་སྤྱོད་
ཡུལ་བརྗོད་པ་ལ་མི་ལྟོས་པ་དང་། དེ་ལས་གཞན་པ་ལ་མི་ལྟོས་པ་གཉིས་ལ་སྦྱར་
དགོས་པའི་ཕྱིར། གལ་ཏེ་མི་ལྟོས་པ་དང་མི་བརྟེན་པ་གཉིས་སོ་སོར་མི་སྦྱོར་ན་
ཡང་གཞུང་དེ་གཉིས་ནས་བཤད་པའི་རྫས་བཏགས་གཉིས་ལ་ཁྱད་པར་མེད་དོ།།
ཡང་རྣམ་པར་གཏན་ལ་དབབ་པ་བསྡུ་བ་ལས། དེ་ལ་གཟུགས་ཀྱི་ཕུང་
པོས་བསྡུས་པའི་གཟུགས་ཐམས་ཅད་ལས་རྣམ་པ་དགུ་ནི་རྫས་སུ་ཡོད་དོ། །རེག་
བྱས་བསྡུས་པ་ལས་འབྱུང་བ་ཆེན་པོ་བཞི་ནི་རྫས་སུ་ཡོད་པ་ཡིན་ནོ། །དེ་ལས་
གཞན་པ་རྣམས་ནི་བཏགས་པའི་ཡོད་པ་ཡིན་པར་རིགས་པར་བྱའོ། །ཞེས་དང་།
ཡང་དེ་ཉིད་ལས། མཐུ་ལས་བྱུང་བ་ཏིང་ངེ་འཛིན་གྱི་སྤྱོད་ཡུལ་སྤྲུལ་པ་ལྟ་བུ་དེའི་
འབྲས་བུ་དང་། དེའི་ཡུལ་དང་། དེ་དང་མཚུངས་པར་ལྡན་པའི་རྣམ་པར་ཤེས་པའི་
ཡུལ་གང་ཡིན་པ་དེ་ནི་རྫས་སུ་ཡོད་པ་ཡིན་ནོ། སྡོམ་པ་དང་སྡོམ་པ་མ་ཡིན་པར་
གཏོགས་པ་ནི་བཏགས་པའི་ཡོད་པ་ཡིན་ནོ། །ཞེས་གསུངས་པ་ཡང་གོང་དུ་དྲངས་
པའི་གཞུང་དེ་དག་ནས་བཤད་པའི་རྫས་བཏགས་དང་འདྲ་མིན་དཔྱད་པར་འཚལ།
གྲུབ་མཐའ་སོ་སོའི་རྫས་བཏགས་འདོད་ཚུལ་ནི། བྱེ་བྲག་སྨྲ་བས་དོན་དམ་
དུ་གྲུབ་པ་ལ་རྫས་ཡོད་དང་། ཀུན་རྫོབ་ཏུ་གྲུབ་པ་ལ་བཏགས་ཡོད་དུ་འདོད་པས་
65 སྡེ་དགེ སེམས་ཙམ། ཞི། ཤོག་གྲངས། ༤༨-བ།



54
བདེན་གཉིས་ཀྱི་སྒོ་ནས་འཇོག་ལ། བདེན་པ་གཉིས་ཀྱང་། མཛོད་ལས། གང་
ལ་བཅོམ་དང་བློ་ཡིས་གཞན། །བསལ་ན་དེ་བློ་མི་འཇུག་པ། །བུམ་ཆུ་བཞིན་དུ་
ཀུན་རྫོབ་ཏུ། །ཡོད་དེ་དོན་དམ་ཡོད་གཞན་ནོ། །ཞེས་མཛོད་རྩ་འགྲེལ་རྣམས་སུ་
བདེན་གཉིས་ཀྱི་མཚན་ཉིད་དཔེ་དང་བཅས་པ་གསལ་བར་གསུངས་པ་ལྟར་རོ།།
མདོ་སྡེ་པས་གཟུགས་ཤེས་རྣམས་རྫས་ཡོད་དང་། འདུས་མ་བྱས་ཀྱི་ཆོས་
དང་། མཚུངས་ལྡན་མ་ཡིན་པའི་འདུ་བྱེད་རྣམས་བཏགས་ཡོད་དུ་འདོད། འོན་ཀྱང་
སེམས་བྱུང་རྣམས་ལ་ནང་གསེས་རྫས་བཏགས་སུ་དབྱེ་བ་ནི་སྤྱིར་རྫས་བཏགས་
སུ་ཕྱེ་ཚུལ་དང་མི་འདྲའོ།།
སློབ་དཔོན་ལེགས་ལྡན་འབྱེད་ཀྱིས་དམག་དང་ནགས་ཚལ་བཞིན་རིགས་
མི་འདྲ་བ་ལ་བརྟེན་པ་སྟེ་འདུས་པ་རྣམས་བཏགས་ཡོད་དང་། རྟེན་གཅིག་ལ་བརྟེན་
པའི་རིགས་མཐུན་པའི་ཕྲ་རབ་རྣམས་བསགས་པ་ཡིན་ཞིང་དེ་བཞིན་དུ་བུམ་
སོགས་ཀྱང་བསགས་པ་ཡིན་པས་རྫས་སུ་ཡོད་པར་བཞེད་མོད་ཀྱང༌། དོགས་
པ་འདི་ལྟར་ཡོད་དེ། བུམ་པ་རྫས་སུ་ཡོད་ན་ས་ཡང་རྫས་སུ་ཡོད་དགོས་པར་སྒོ་
ཀུན་ནས་མཚུངས་པར་མཐོང་ཞིང་། ས་སོགས་རྫས་སུ་མེད་པ་ནི། དབུ་མ་སྙིང་པོ་
ལས།? ས་ལ་སོགས་པ་རྫས་ཡོད་མིན། །ཚོགས་པའི་ཡན་ལག་མིན་མེད་ཕྱིར། །
གང་དག་ཇི་སྐད་བསྟན་པ་དེ། །རྫས་ཡོད་མ་མཐོང་ནགས་ཚལ་བཞིན། །ཞེས་
དང་། རྟོག་གེ་འབར་བ་ལས། ས་ལ་སོགས་པ་ནི་རྫས་སུ་ཡོད་པ་མ་ཡིན་ཏེ། ཆུ་
66སྡེ། བསྟན། མངོན་པ། ཀུ། གནས་དྲུག་པ། ཤོག ༡༨-བ།
67 སྡེ་དགེ དབུ་མ། ཛི། ཤོག་གྲངས། ༤-བ།
68 སྡེ་དགེ བསྟན། དབུ་མ། ཛི། ཤོག་གྲངས། ༦༣-ན།



55
ལ་སོགས་པ་ཚོགས་པའི་ཡན་ལག་མ་གཏོགས་པར་ས་ཞེས་བྱ་བ་དམིགས་སུ་
མེད་པའི་ཕྱིར་རོ། གང་ཚོགས་པའི་ཡན་ལག་མ་བཟུང་ན་གཟུང་དུ་མེད་པ་དེ་ནི་
རྫས་སུ་ཡོད་པ་མ་ཡིན་ཏེ། དཔེར་ན་ནགས་ཚལ་བཞིན་ནོ། ཞེས་གསུངས་པའི་
ཕྱིར། རྣལ་འབྱོར་སྤྱོད་པའི་དབུ་མ་རང་རྒྱུད་པས་རྫས་བཏགས་འདོད་ཚུལ་བསྡུ་
བར་བཤད་པ་དང་འདྲའོ། དབུ་མ་ཐལ་འགྱུར་བའི་ལུགས་ལ། བཏགས་ཡོད་ཅེས་
པ་མིང་རྐྱང་བཏགས་ཡོད་ཙམ་དང་། རྫས་ཡོད་དང་ཚུགས་ཐུབ་ཏུ་གྲུབ་པ་དང་ངོ་
བོ་ཉིད་ཀྱིས་གྲུབ་པ་རྣམས་དགག་བྱའི་རྣམ་གྲངས་སོ།།
རྩོམ་གཞི་ཉེར་དགུ་པ། བསྟན་བཅོས་སུ། ལུགས་འདིས་ཡེ་ཤེས་དེ་རང་རིག་
ཏུ་བཞེད་པས་ཡེ་ཤེས་ཀྱང་ཡུལ་དུ་འགྱུར་རོ་སྙམ་ན། ཡུལ་གང་ལ་ལྟོས་ནས་དེ་ཁོ་
ན་ཉིད་ཀྱི་དོན་རྟོགས་པའི་ཡུལ་དེ་ལ་དགོངས་པས་སྐྱོན་མེད་དོ། །ཞེས་པའི་སྐབས་
ཀྱི་དོགས་པ་བྱུང་ལུགས་དང་། དེ་སྤོང་ཚུལ་ལ་བཞེད་པ་མི་མཐུན་པ་གང་ཡོད་སྐོར།
རྩོམ་གཞི་ཉེར་དགུ་པའི་ལན། དྲང་ངེས་ལེགས་བཤད་སྙིང་པོ་ལས། 59
ལུགས་འདིས་ཡེ་ཤེས་དེ་རང་རིག་ཏུ་བཞེད་པས་ཡེ་ཤེས་ཀྱང་ཡུལ་དུ་འགྱུར་
རོ་སྙམ་ན། ཡུལ་གང་ལ་ལྟོས་ནས་དེ་ཁོ་ན་ཉིད་ཀྱི་དོན་རྟོགས་པའི་ཡུལ་དེ་ལ་
དགོངས་པས་སྐྱོན་མེད་དོ། ཞེས་པའི་སྐབས་དོགས་པ་བྱུང་ཚུལ་ནི། སེམས་ཙམ་
པའི་ལུགས་ལ་ཆོས་ཀྱི་བདག་མེད་མངོན་སུམ་དུ་རྟོགས་པ་ན་ཡེ་ཤེས་དེ་ལ་གཟུང་
འཛིན་གྱི་གཉིས་སྣང་འཁྲུལ་པ་ཐམས་ཅད་གཏན་ནས་ལོག་སྟེ་སེམས་ཀྱི་གསལ་
69 བློ་གླིང་པར་མ། ཤོག་གྲངས། ༤༥



56
རིག་ཙམ་གྱི་ངེས་པ་བྱུང་ཞིང་། དེ་ལྟར་བྱུང་བ་ལ་བརྟེན་ནས་ཡེ་ཤེས་དེ་ཉིད་ནང་
ཤེས་པ་མྱོང་བའི་བདག་ཉིད་ཙམ་དུ་སྐྱེས་འདུག་པས་དེ་རང་རིག་ཏུ་འཇོག་དགོས་
སོ་སྙམ་དུ་དོགས་པ་སྐྱེས་ནས། དོན་དམ་བདེན་པར་མ་ཟད་མཉམ་གཞག་ཡེ་ཤེས་
ཀྱང་མཉམ་གཞག་ཡེ་ཤེས་ཀྱི་ཡུལ་དུ་འགྱུར་ཏེ། རྣམ་རིག་པའི་ལུགས་འདིས་
མཉམ་གཞག་ཡེ་ཤེས་དེ་སོ་སོ་རང་རིག་ཏུ་བཞེད་པའི་ཕྱིར། ཞེས་རྩོད་པ་ཡིན་ནོ།།
སོ་སོ་རང་རིག་ལ་རང་རིག་ཅེས་བཤད་པའི་སྐབས་མང་དུ་བྱུང་བ་ནི།
དགོངས་འགྲེལ་རྣམ་བཤད་ལས། འཕགས་པ་རྣམས་ཀྱིས་སོ་སོ་རང་གིས་རིག་པ་
ཞེས་བྱ་བ་ནི་དེ་བཞིན་ཉིད་ཀྱི་རྣམ་པ་ཡང་དག་པའི་ཡེ་ཤེས་ཀྱི་ངོ་བོ་ཉིད་ལས་ཐ་
མི་དད་པ་དེ་ཉིད་ཡེ་ཤེས་ཀྱི་རང་རིག་པ་ཞེས་བྱ་བའི་ཐ་ཚིག་གོ་ཞེས་དང་། གསེར་
ཕྲེང་ལས།”9 མཉམ་གཞག་རང་རིག་གི་ཚུལ་གྱིས་ཉམས་སུ་མྱོང་བའི་ཞེས་དང་།
འཇུག་པའི་རྣམ་བཤད་ལས། ” རྣལ་འབྱོར་པ་སོ་སོ་རང་རིག་གིས་དེ་ཁོ་ན་ཉིད་
རིག་པའི་རང་རིག་ཅེས་དང་། རིམ་ལྔ་གསལ་སྒྲོན་ལས། རྣལ་འབྱོར་པ་སོ་སོ་
རང་གིས་རིག་པའི་བདེ་བ་ཆེན་པོ་རང་རིག་པར། ཞེས་སོགས་དུ་མ་ཡོད་དོ།།
རིང་ལུགས་ཀྱིས་དོགས་པ་དེ་སྤོང་ཚུལ་ནི། མཉམ་གཞག་ཡེ་ཤེས་ཀྱིས་
རང་གིས་རང་རིག་པའི་ཆ་ནས་མཉམ་གཞག་ཡེ་ཤེས་དེ་སོ་སོར་རང་རིག་ཏུ་འཇོག་
པ་མ་ཡིན་པར་ཡུལ་གང་ལ་ལྟོས་ནས་དེ་ཁོ་ན་ཉིད་ཀྱི་དོན་རྟོགས་པའི་ཡུལ་ལམ།
རིགས་ཤེས་དེ་གང་ལ་དོན་དམ་དཔྱོད་བྱེད་ཀྱི་རིགས་ཤེས་སུ་སོང་བའི་ཡུལ་དེ་
70 བློ་གླིང་པར་མ། སྟོད་ཆ། ཤོག་གྲངས། ༤༩༦
71 ཝ་ཎ་པར་མ། ཤོག་གྲངས། ༣༤༧་
72 བོད་ཀྱི་གཙུག་ལག་ཞིབ་དཔྱོད་ཁང་གི་པར་མ། ཤོག་གྲངས། ༡༠༡



57
ལ་དགོངས་ནས་དེ་རྣལ་འབྱོར་པ་སོ་སོ་རང་གིས་རིག་པའི་ཡེ་ཤེས་སུ་གསུངས་
པ་ཡིན་ནོ། ། དེ་ལྟར་ཡིན་པ་ཡང་དྲང་ངེས་ལེགས་བཤད་སྙིང་པོ་རང་ལས། སྐྱོན་
མེད་དོ། །ཞེས་པས་ཁྱབ་མེད་ཀྱི་ལན་དང་། ཡུལ་གང་ལ། ཞེས་སོགས་ཀྱིས་དེའི་
རྒྱུ་མཚན་བསྟན་པ་ཡིན་ནོ།།
འདིའི་སྐབས་ཀྱི་ལུགས་འདིའི་ཞེས་པ་ལ་གོ་བ་ལེན་ཚུལ་གཉིས་ཡོད་
པར་དྲང་ངེས་ཀྱི་འགྲེལ་པ་འགའ་ཞིག་ཏུ་འདི་ལྟར་འབྱུང་སྟེ། ལུགས་འདིས་ཞེས་
གསུངས་པས་ངོ་བོ་ཉིད་མེད་པར་སྨྲ་བ་སོགས་ཀྱིས་མི་བཞེད་པ་ཞིག་དགོས་པ་
མིན་ཏེ། ཡིན་ན་གོང་དུ། ལུགས་འདིས་བསམས་སོ། །ཞེས་དང་། འོག་ཏུ། ལུགས་
འདིའི་རིགས་པའི་དགག་བྱ་ལ་གཉིས་ཡོད་པའི། ཞེས་པ་ཡང་དེ་ལྟར་འགྱུར་ཞིང་།
འདིར་ལུགས་འདིས་ཞེས་ཚིག་ལྷག་པོ་བཅུག་པའི་དགོས་པ་ཡང་། རྩ་ཤེས་ཊིཀ་
ཆེན་ལས། འཇིན་རྟེན་གྱི་མིན་པའི་ཀུན་རྫོབ་ཡོད་པ་བཅད་པའི་ཕྱིར་དུ་འཇིག་རྟེན་
ཞེས་སྨོས་པ་མིན་གྱི། དངོས་པོ་ཇི་ལྟར་གནས་པ་བརྗོད་པའོ། །ཞེས་གསུངས་པའི་
འགྲོས་ལྟར་ཤེས་དགོས་ལ། གལ་ཏེ་མི་བཞེད་པ་ཞིག་དགོས་པའི་དབང་དུ་བྱས་ན་
ཡང་གཞུང་གི་སྒྲས་ཟིན་ལ་མ་གསལ་བ་མ་གཏོགས་དབུས་མཐའ་རྩ་འགྲེལ་གྱིས་
བསྟན་ཚོད་ནི་སྟོང་གཞི་གཞན་དབང་བདེན་གྲུབ་ཀྱི་སྟེང་དུ་དགག་བྱ་ངོ་བོ་དང་ཁྱད་
པར་དུ་ཀུན་བཏགས་པའི་ཀུན་བཏགས་ཀྱིས་སྟོང་པའི་ཡོངས་གྲུབ་བདེན་པར་
གྲུབ་པ་ཞིག་ཡུལ་དུ་བྱེད་པའི་མཉམ་གཞག་ཡེ་ཤེས་དོན་དམ་པ་ཞེས་པའི་དམ་
པ་ལ་ངོས་བཟུང་བས་དེ་ཉིད་ལུགས་འདི་ལས་ངོ་བོ་ཉིད་མེད་པར་སྨྲ་བ་སོགས་
ཀྱིས་མི་བཞེད་པས་དེའི་དབང་དུ་བྱས་པར་ཡང་བཤད་ནུས་སོ། ཞེས་འབྱུང་ངོ་།།



58
རྩོམ་གཞི་སུམ་ཅུ་པ། གཞན་སེམས་ཤེས་པའི་མངོན་ཤེས་ཀྱིས་ཤེས་རྒྱུའི་
གཞན་གྱི་སེམས་དེ་མངོན་ཤེས་དེའི་བདག་ཉིད་དུ་གྲུབ་མིན་དང་། རྣམ་མཁྱེན་དང་
དེའི་ཡུལ་སེམས་ཅན་གྱི་ཕུང་པོ་གཉིས་རྫས་གཅིག་ཏུ་འཇོག་མིན།
རྩོམ་གཞི་སུམ་ཅུ་པའི་ལན། དང་པོ་སློབ་པའི་རྒྱུད་ཀྱི་གཞན་སེམས་ཤེས་
པའི་མངོན་ཤེས་དེས་ཤེས་བྱའི་སེམས་དེ་ཇི་ལྟ་བ་བཞིན་དུ་ཤེས་མིན་ནི། འདི་ལྟ་
བུའི་རྩོད་པ་ལ་ལན་འདེབས་ཚུལ་ཤེས་ན་ལེགས་པར་ཤེས་ནུས་ལ། རྩོད་པ་ནི།
ཁ་ཅིག་གིས། གཞན་སེམས་ཤེས་པའི་མངོན་ཤེས་ལ་གཞན་གྱི་སེམས་ཇི་ལྟ་
བ་བཞིན་གསལ་བར་སྣང་ངམ་མི་སྣང་། སྣང་ན་དེ་གཉིས་རྫས་གཅིག་ཏུ་འགྱུར་
བས་གཞན་སེམས་ཤེས་པའི་མངོན་ཤེས་ཀྱི་བདག་ཉིད་དུ་གྲུབ་པར་ཡིན་པས་
དེ་ལྟར་ན་གང་ཟག་དེ་གཉིས་རྒྱུད་གཅིག་ཏུ་འགྱུར་ལ། མི་སྣང་ན་དེ་ལ་རྟོག་མེད་
དམ་མངོན་སུམ་མ་ཡིན་པར་འགྱུར་ལ། དེ་ལ་མངོན་སུམ་མ་ཡིན་པར་མི་འཐད་
དེ། རྣལ་འབྱོར་བསྒོམས་པའི་སྟོབས་ཀྱིས་དོན་སྤྱི་དང་མ་འདྲེས་པར་དོན་ཇི་ལྟ་བ་
བཞིན་དུ་གསལ་བར་སྣང་བའི་ཕྱིར་ཞེས་རྩོད་པ་ལ། ལན་འདེབས་ཚུལ་ནི། གཞན་
སེམས་ཤེས་པའི་མངོན་ཤེས་ཀྱིས་གཞན་སེམས་ཀྱི་ངོ་བོ་རྗེན་ཆར་དུ་སྣང་ནས་
མི་འཛིན་ཀྱང་། སེམས་དེའི་ཁྱད་པར་དགེ་བའམ་མི་དགེ་བ་དང་། ཡུལ་ཇི་ལྟར་
འཛིན་ཚུལ་སོགས་ལ་མི་བསླུ་བའི་ཕྱིར་དེ་ལ་མངོན་སུམ་ཚད་མ་དང་། སེམས་
དེ་དང་རྫས་གཅིག་ཡིན་ཡང་། གཞན་སེམས་དངོས་མ་ཡིན་པས་རྒྱུད་གཅིག་
ཏུ་ཐལ་བའི་སྐྱོན་མེད་དོ།།



59
སེམས་ཅན་གྱི་རྒྱུད་ཀྱི་ཕུང་སོགས་འཛིན་པའི་རྣམ་མཁྱེན་ལ་ཕུང་སོགས་
སྣང་བ་ན་དོན་ཇི་བཞིན་སྣང་བས་གནས་ཚུལ་ལ་དེ་གཉིས་བག་ཆགས་ཀྱི་དབང་
གིས་སྣང་ཚུལ་ལས་འདས་པས། དེ་གཉིས་ལ་རྫས་གཅིག་པའི་དོན་ཇི་ལྟར་ཚང་
མིན་ནི། སྤྱིར་དེ་གཉིས་རྫས་གཅིག་དང་རྫས་ཐ་དད་འདོད་ཚུལ་ལ་མཁས་གྲུབ་རྗེའི་
དགོངས་པ་དང་། ཡིག་ཆའི་བཞེད་ཚུལ་སོགས་མི་མཐུན་པ་ཡོད། རང་ལུགས་ལ།
དེ་གཉིས་རྫས་གཅིག་ཏུ་འདོད་ཀྱང་སེམས་ཅན་རྒྱུད་ཀྱི་ཕུང་སོགས་རྣམ་མཁྱེན་
ལ་བག་ཆགས་ཀྱི་དབང་གིས་སྣང་མི་དགོས་པའི་རྒྱུ་མཚན་ནི། སྤྱིར་སྣང་ཚུལ་ལ་
བག་ཆགས་དབང་གིས་སྣང་ཚུལ་དང༌། ཏིང་ངེ་འཛིན་གྱི་དབང་གིས་སྣང་ཚུལ།
ཚོགས་གཉིས་རྫོགས་སྟོབས་ཀྱིས་སྣང་ཚུལ་སོགས་ཡོད་པས་འདིའི་སྣང་ཚུལ་
ནི། ཚོགས་གཉིས་རྫོགས་སྟོབས་ཀྱིས་སྣང་ཚུལ་ལས་མ་འདས་སོ། །དེ་གཉིས་
རྫས་གཅིག་ཏུ་གང་གིས་འགྲུབ་ཅེ་ན། ཚད་མ་རྣམ་འགྲེལ་ལས། ངེས་པར་བློ་
དང་ལྷན་ཅིག་ཏུ། །ཅིག་ཅར་དུ་ནི་མྱོང་འགྱུར་བའི། །ཡུལ་ནི་དེ་ལས་གཞན་ཉིད་
དུ། །རྣམ་གང་གིས་ན་འགྲུབ་པར་འགྱུར། །ཞེས་པ་དང་། ཚད་མ་རྣམ་ངེས་ལས།”
ལྷན་ཅིག་དམིགས་པར་ངེས་པའི་ཕྱིར། །སྔོ་དང་དེ་བློ་གཞན་མ་ཡིན།།ཞེས་པ་དང་།
སློབ་དཔོན་ཆོས་མཆོག་གིས། ལྷན་ཅིག་པ་ནི་དུས་གཅིག་པའོ། །དམིགས་པ་ནི་
རྟོགས་པའོ། །ངེས་པ་ནི་ཁྱབ་པའོ། །ཞེས་གསུངས་པའི་ལྷན་ཅིག་དམིགས་ངེས་
ཀྱི་རྟགས་ཀྱིས་འགྲུབ་བོ།།
73 སྡེ། བསྟན། ཚད་མ། ཅེ། ལེའུ་གསུམ་པ། ཤོག ༡༣༣-ན།
74 སྡེ། བསྟན། ཚད་མ། ཅེ། ཤོག ༡༦༦-ན། །



བཀའ་རམས་དང་པོ།
རྩོམ་གཞི་སོ་གཅིག་པ། བསྟན་བཅོས་སུ། མདོ་སྡེ་རྒྱན་ལས། རང་དང་
རང་གི་བདག་ཉིད་དུ། །མེད་ཕྱིར་རང་གི་ངོ་བོ་ལ། །མི་གནས་ཕྱིར་དང་བཟུང་བཞིན་
དེ། །མེད་ཕྱིར་ངོ་བོ་ཉིད་མེད་འདོད། །ཅེས་འདུས་བྱས་ཀྱི་མཚན་ཉིད་གསུམ་དང་
བྱིས་པས་ཞེན་པ་བཞིན་གྱི་ངོ་བོ་ཉིད་མེད་པ་ལ་དགོངས་ནས་ངོ་བོ་ཉིད་མེད་པར་
གསུངས་པར་བཤད་དོ། །ཀུན་ལས་བཏུས་ལས་ནི། དེ་གཉིས་དང་ངོ་བོ་ཉིད་མེད་
པ་གསུམ་ལ་དགོངས་ནས་ཤིན་ཏུ་རྒྱས་པ་ལས་ངོ་བོ་ཉིད་མེད་པར་གསུངས་པར་
བཤད་དོ། །ཞེས་ཤེར་ཕྱིན་གྱི་མདོའི་དགོངས་གཞི་ལ་བདུན་དང་བཅུར་གསུངས་
པ་དང་། མདོ་སྡེ་དགོངས་འགྲེལ་དང་སུམ་ཅུ་པ་ལས་ངོ་བོ་ཉིད་མེད་པ་གསུམ་ལས་
མ་གསུངས་པའི་ཚུལ་གང་ལགས།
རྩོམ་གཞི་སོ་གཅིག་པའི་ལན། དྲི་བའི་ཟུར་དང་པོའི་ལན། ཤེར་ཕྱིན་
གྱི་མདོའི་དགོངས་གཞི་ལ་བདུན་དང་བཅུར་གསུངས་པ་ནི། མདོ་སྡེ་རྒྱན་ལས་
དགོངས་གཞི་བདུན་བཞག་ལ་དེ་ནི་ཤེར་ཕྱིན་གྱི་མདོ་ཡི་དགོངས་གཞི་ལ་སྤྱིར་
བཅུ་ཡོད་ཀྱང་མདོ་སྡེ་དགོངས་འགྲེལ་གྱིས་དངོས་སུ་གསུམ་ཙམ་ལས་མ་བསྟན་
ཅིང་། ཤུགས་བསྟན་བདུན་པོ་དེ་མདོ་སྡེ་རྒྱན་ལས་དངོས་སུ་བསྟན་པ་ཡིན་ནོ། །
ཀུན་བཏུས་ལས་དགོངས་གཞི་བཅུ་གསུངས་པ་ནི། མདོ་སྡེ་དགོངས་འགྲེལ་གྱི་
དངོས་དང་ཤུགས་བསྟན་ཁྱད་པར་མ་ཕྱེད་པར་བཅུ་གསུངས་པ་ཡིན་ནོ།།
75 སྡེ། བསྟན། སེམས་ཙམ། ཕི། ཤོག ༡༥-བ།



61_
ཟུར་གཉིས་པའི་ལན། མདོ་སྡེ་དགོངས་འགྲེལ་དང་སུམ་ཅུ་པ་གཉིས་ལས་
ཤེར་ཕྱིན་གྱི་མདོ་ཡི་དགོངས་གཞི་ལ་མཚན་ཉིད་ངོ་བོ་ཉིད་མེད་པ་གསུམ་ཁོ་ནར་
འཇོག་པའི་ཚུལ་ནི་གོ་སླ་བར་དགོངས་ནས་ངོ་བོ་ཉིད་མེད་པ་གསུམ་གསུངས་པ་
ཡིན་ཏེ། དེ་ལྟར་ཡིན་པ་ཡང་། དྲང་ངེས་ལེགས་བཤད་སྙིང་པོ་ལས། དང་པོ་འཆད་
པ་ནི། གཟུགས་ནས་རྣམ་མཁྱེན་གྱི་བར་གྱི་ཆོས་རྣམས་ཀྱི་གསལ་བའི་དབྱེ་བ་
མཐའ་ཡས་པ་ལ་ངོ་བོ་ཉིད་དམ་རང་བཞིན་མེད་དོ་ཞེས་གསུངས་པ་རྣམས། ངོ༌
བོ་ཉིད་མེད་པ་གསུམ་དུ་འདུ་ཞིང་དེའི་ངོ་བོ་ཉིད་མེད་ཚུལ་བཤད་ན་གོ་སླ་བར་
དགོངས་ནས་ངོ་བོ་ཉིད་མེད་པ་གསུམ་དུ་བསྡུས་ཏེ་དོན་དམ་པ་དང་ཀུན་རྫོབ་པའི་
ཆོས་ཐམས་ཅད་དེ་གསུམ་གྱིས་བསྡུས་སོ། །ཞེས་གསུངས་པ་ཡིན་ནོ།།
རྩོམ་གཞི་སོ་གཉིས་པ། བསྟན་བཅོས་ལས། དེ་ལ་དུས་གསུམ་གྱི་ཆོས་ལ་
ངོ་བོ་ཉིད་མེད་ཚུལ་གྱི་ད་ལྟར་བ་མ་གཏོགས་པ་དང་། བྱིས་པས་ཞེན་པ་བཞིན་གྱི་
ངོ་བོ་ཉིད་མེད་ཚུལ་སྔ་མ་ནི་ཉན་ཐོས་སྡེ་གཉིས་ཀ་དང་ཐུན་མོང་བའོ། །བྱེ་བྲག་ཏུ་
སྨྲ་བ་ནི་སྐྱེས་ཟིན་པའི་འོག་ཏུ་གནས་པའི་བྱ་བ་དང་དེའི་འོག་ཏུ་འཇིག་པའི་བྱ་བ་
འཇུག་པར་འདོད་དོ། །ཞེས་སོགས་ཀྱི་དོན་དང་། ཉན་ཐོས་སྡེ་གཉིས་དང་སེམས་
ཙམ་པ་རྣམས་ཀྱིས་དུས་གསུམ་འཇོག་ཚུལ་ལ་ཁྱད་པར་ཡོད་མེད། བྱེ་སྨྲས་སྐྱེ་
གནས་འཇིག་གསུམ་རིམ་གྱིས་གྲུབ་པར་བཤད་པ་དང༌། མཚན་ཉིད་སྐྱེ་སོགས་
བཞི་ཅིག་ཅར་གྲུབ་པར་བཤད་པ་མི་འགལ་ཚུལ། བྱེ་སྨྲ་དང་རང་སྡེ་གཞན་གྱིས་
མཚན་ཉིད་སྐྱེ་སོགས་བཞི་འདོད་ཚུལ་ལ་ཁྱད་པར་གང་ཡོད།



རྩོམ་གཞི་སོ་གཉིས་པའི་ལན། བསྟན་བཅོས་ལས། དེ་ལ་དུས་གསུམ་གྱི་
ཆོས་ལ་ཞེས་པ་ནས། བྱ་བ་འཇུག་པར་འདོད་ཅེས་སོགས་ཀྱི་དོན་ནི། མདོ་སྡེ་
རྒྱན་ལས་འཁོར་ལོ་བར་པའི་སྐབས་སུ་ཆོས་རྣམས་ངོ་བོ་ཉིད་མེད་པར་གསུངས་
པའི་དགོངས་གཞི་བདུན་གྱི་ནང་ནས་དུས་གསུམ་གྱི་ཆོས་ལ་ངོ་བོ་ཉིད་མེད་ཚུལ་
གྱི་ད་ལྟ་བ་མ་གཏོགས་པ་གཞན་དྲུག་གི་དོན་ནི་ཉན་ཐོས་སྡེ་གཉིས་ཀས་འདོད་པ་
ཐུན་མོང་བའོ། །བྱེ་བྲག་ཏུ་སྨྲ་བོས་འདུས་བྱས་ཐམས་ཅད་སྐྱེས་ཟིན་པའི་འོག་ཏུ་
གནས་པའི་བྱ་བ་དང༌། དེའི་འོག་ཏུ་འཇིག་པའི་བྱ་བ་འཇུག་པར་འདོད་པའི་རྒྱུ་
མཚན་གྱིས་དགོངས་གཞི་ད་ལྟ་བའི་དོན་མྱུ་གུ་ད་ལྟ་བ་རང་གྲུབ་པའི་དུས་གཉིས་
པར་མི་སྡོད་པ་དེ་བྱེ་བྲག་སྨྲ་བས་མི་འདོད་ཅེས་པའོ།།
ཟུར་གཉིས་པའི་ལན། ཉན་ཐོས་སྡེ་གཉིས་དང་སེམས་ཙམ་པ་རྣམས་ཀྱིས་
དུས་གསུམ་འཇོག་ཚུལ་ལ་ཁྱད་པར་ཡོད་དེ། དང་པོ་མདོ་སྡེ་པའི་ལུགས་ལ་གཞི་
གྲུབ་ན་ད་ལྟ་བ་ཡིན་པས་ཁྱབ་པ་དང་འདས་པ་དང་མ་འོངས་པ་མེད་པར་རྭ་སྟོད་
བསྡུས་གྲྭ་ལས་གསལ་བར་གསུངས་ནའང་དཔྱད་དགོས། བྱེ་བྲག་སྨྲ་བའི་ལུགས་
ལ་དུས་གསུམ་རྫས་སུ་ཡོད་པར་སྨྲ་ཞིང་། དུས་གསུམ་བྱ་བའི་སྒོ་ནས་རིམ་ཅན་
དུ་བཞག་གོ །སེམས་ཙམ་པའི་ལུགས་ལ་ད་ལྟ་བ་ཡིན་ན་དངོས་པོ་ཡིན་པས་ཁྱབ་
པ་དང་འདས་པ་དང་མ་འོངས་པ་ལ་འདུས་མ་བྱས་ཀྱིས་ཁྱབ་པར་འདོད། དེ་ཡང་
ཚད་མ་རིགས་རྒྱན་ལས།7 གཉིས་པ་རང་ལུགས་བཞག་པ་ནི། ཆོས་དེ་སྐྱེས་
ཟིན་པ་སླར་ཡང་འགགས་པའི་ཆ་ནི་འདས་པ་དང་། ཆོས་དེའི་རྒྱུ་ཡོད་ཀྱང་ད་ལྟ་
76 བློ་གླིང་པར་མ། ཤོག་གྲངས། ༣༤༤
འA
བ



བ་མ་སྐྱེས་པའི་ཆ་ནི་མ་འོངས་པ་དང༌། ཆོས་དེ་སྐྱེས་ལ་མ་འགགས་པ་ནི་ད་ལྟ་
ཡིན་ནོ། །འོ་ན་འདས་མ་འོངས་ཇི་ལྟར་རྫས་སུ་མེད་ཅེ་ན། མེད་དེ་ཞེས་གསུངས།
ཟུར་གསུམ་པའི་ལན། བྱེ་སྨྲས་སྐྱེ་གནས་འཇིག་གསུམ་རིམ་གྱིས་གྲུབ་པར་
བཤད་པ་དང་མཚན་ཉིད་སྐྱེ་སོགས་བཞི་ཅིག་ཅར་གྲུབ་པར་བཤད་པ་མི་འགལ་
ཚུལ་ནི། བྱེ་བྲག་སྨྲ་བས་འདུས་བྱས་རྣམས་དང་པོ་སྐྱེ། གཉིས་པ་གནས། གསུམ་
པ་འཇིག་པ་ཁས་བླངས། སྐྱེ་གནས་འཇིག་གསུམ་ནི་བྱ་བའི་ཆ་ནས་འཇོག་པས་
རིམ་ཅན་དུ་འབྱུང་ལ། མཚན་ཉིད་སྐྱེ་སོགས་བཞི་ནི། བྱ་བ་ལ་མི་འཇོག་པར་འདུས་
བྱས་གང་ཡིན་ཡང་རང་ཉིད་འདུས་བྱས་སུ་མཚོན་པར་བྱེད་པའི་མཚན་ཉིད་སྐྱེ་
སོགས་བཞི་དང་ངེས་པར་ལྷན་ཅིག་ཏུ་སྐྱེ་བར་འདོད་པས་མི་འགལ་ལོ། །དེ་ཡང་
མཆིམས་མཛོད་ལས།” འདུས་བྱས་ཐམས་ཅད་ནི་འདུས་བྱས་ཀྱི་མཚན་ཉིད་སྐྱེ་
བ་ལ་སོགས་པ་བཞི་དང་ངེས་པར་ལྷན་ཅིག་ཏུ་སྐྱེའོ་ཞེས་བྱ་བ་ནི་བྱེ་བྲག་སྨྲ་བའི་
གྲུབ་པའི་མཐའོ། །ཞེས་གསུངས།
ཟུར་བཞི་པའི་ལན། བྱེ་སྨྲ་དང་རང་སྡེ་གཞན་གྱིས་མཚན་ཉིད་སྐྱེ་སོགས་
བཞི་འདོད་ཚུལ་ལ་ཁྱད་པར་ནི། བྱེ་བྲག་སྨྲ་བས་མཚན་ཉིད་སྐྱེ་སོགས་བཞི་ནི་
འདུས་བྱས་དེ་དང་ལྷན་ཅིག་ཏུ་སྐྱེ་ཞིང་ལྷན་ཅིག་འབྱུང་བའི་རྒྱུ་འབྲས་ཡིན་པས་
རང་དང་ངོ་བོ་ཐ་དད་དུ་འདོད་ལ། རང་སྡེ་གཞན་གྱིས་འདོད་ཚུལ་ནི། མཚན་
ཉིད་སྐྱེ་སོགས་བཞི་པོ་འདུས་བྱས་རང་ཉིད་དང་ངོ་བོ་གཅིག་པའམ་བདག་ཉིད་
གཅིག་པར་འདོད་ལ། ངོ་བོ་ཐ་དད་པར་མི་འདོད། དེ་ལྟར་ཡང་མཆིམས་མཛོད་
77 སེར་སྨད་པར་མ། སྟོད་ཆ། ཤོག་གྲངས། ༡༩༣



64
ལས།78 མདོ་སྡེ་པ་ལ་སོགས་པ་ནི་བུམ་པ་ལ་སོགས་པ་ལས་ཐ་དད་པའི་སྐྱེ་བ་ལ་
སོགས་པ་ནི་ཡོད་པ་མ་ཡིན་ཏེ། ཚད་མ་ལོ་ལྟར་རུང་བའི་བདག་ཉིད་མ་དམིགས་
པའི་ཕྱིར། ས་ཕྱོགས་ལ་བུམ་པ་མ་དམིགས་པ་བཞིན་ནོ། །ཞེས་གསུངས་པ་
དང༌། ཡང་དེ་ཉིད་ལས། དེ་དག་ཀྱང་འདུས་བྱས་ཀྱི་བདག་ཉིད་ཡིན་གྱི་གཞན་
ནི་མ་ཡིན་ཏེ་ཞེས་གསུངས་སོ།།
རྩོམ་གཞི་སོ་གསུམ་པ། མདོ་སྡེ་རྒྱན་ལས། ཐོག་མ་དང་ནི་དེ་ཉིད་གཞན་
ཉིད་དང་། །རང་གི་མཚན་ཉིད་རང་དང་གཞན་དུ་འགྱུར། །ཀུན་ནས་ཉོན་མོངས་པ་
དང་ཁྱད་པར་ལ། །སྐྱེ་བ་མེད་པའི་ཆོས་ལ་བཟོད་པར་བཤད། །ཅེས་པའི་གཞུང་
དོན་འགྲེལ་ཚུལ་ཇི་ལྟར་ཡིན། །
རྩོམ་གཞི་སོ་གསུམ་པའི་ལན། ཤེར་ཕྱིན་གྱི་མདོའི་སྒྲས་ཟིན་ལ་འདུས་
བྱས་ཀྱི་ཆོས་རྣམས་མ་སྐྱེས་པ་སོགས་གསུངས་པའི་དགོངས་གཞི་ནི་འཁོར་བ་
ལ་ཐོག་མའི་སྐྱེ་བ་མེད་པ་དང་། སྐྱེས་ཟིན་སླར་ཡང་དེའི་ངོ་བོར་བལྡབ་ནས་སྐྱེ་
བ་མེད་པ་དང་། འཁོར་བར་སྔོན་མེད་སེམས་ཅན་གསར་སྐྱེ་མེད་པ་དང་། ཀུན་
བཏགས་ལ་རང་གི་མཚན་ཉིད་ཀྱིས་སྐྱེ་བ་མེད་པ་དང་། གཞན་དབང་རང་དབང་
གིས་སྐྱེ་བ་མེད་པ་དང་། ཡོངས་གྲུབ་གཞན་འགྱུར་གྱིས་སྐྱེ་བ་མེད་པ་དང་། དགྲ་
བཅོམ་པའི་རྒྱུད་ལ་ཉོན་མོངས་སྐྱེ་བ་མེད་པ་དང་། ཆོས་སྐུ་ལ་སྤངས་རྟོགས་ཁྱད་
འཕེལ་གྱི་སྐྱེ་བ་མེད་པ་སྟེ་སྐྱེ་མེད་བརྒྱད་པོ་དེ་དག་ལ་དགོངས་ནས་མི་སྐྱེ་བའི་
ཆོས་ལ་བཟོད་པ་ཐོབ་པར་གསུངས་པའི་ཕྱིར།
78 སེར་སྨད་པར་མ། སྟོད་ཆ། ཤོག་གྲངས། ༢༦༧
79 སེར་སྨད་པར་མ། སྟོད་ཆ། ཤོག་གྲངས། ༢༦ར
80 སྡེ། བསྟན། སེམས་ཙམ། ཕི། ཤོག ༡༥-བ། །



65
བཀའ་རམས་གཉིས་པ།
རྩོམ་གཞི་སོ་བཞི་པ། དབུས་མཐའ་ལས། ཡང་དག་མ་ཡིན་ཀུན་རྟོག་
ཡོད། །དེ་ལ་གཉིས་པོ་ཡོད་མ་ཡིན། །སྟོང་པ་ཉིད་ནི་འདི་ལ་ཡོད། །དེ་ལ་ཡང་ནི་
དེ་ཡོད་དོ། །སྟོང་པ་མ་ཡིན་མི་སྟོང་མིན། །དེ་ལྟ་བས་ན་ཐམས་ཅད་བཤད། །ཡོད་
པས་མེད་པས་ཡོད་པས་ན། །དེ་ནི་དབུ་མའི་ལམ་ཡིན་ནོ། །ཞེས་པའི་གཞུང་འདིས་
མཚན་ཉིད་གསུམ་ཇི་ལྟར་བསྟན་པའི་ཚུལ་སོགས་གཞུང་དོན་ཞིབ་པར་ཁྲོལ།
རྩོམ་གཞི་སོ་བཞི་པའི་ལན། ཡང་དག་མ་ཡིན་ཀུན་རྟོག་ཡོད། །ཅེས་སོགས་
ཀྱིས་མཚན་ཉིད་གསུམ་སྟོན་ཚུལ་ནི། དེ་ཡང་ཡང་དག་མ་ཡིན་ཀུན་རྟོག་ཡོད།
།ཅེས་པས་གཞན་དབང་རང་བཞིན་གྱིས་ཡོད་པ་དང་། དེ་ལ་གཉིས་པོ་ཡོད་མ་
ཡིན། ཞེས་པས་གཟུང་འཛིན་རྫས་ཐ་དད་པས་སྟོང་པ་དང་། སྟོང་པ་ཉིད་ནི་འདི་
ལ་ཡོད། ཅེས་པས་གཞན་དབང་གཟུང་འཛིན་རྫས་ཐ་དད་པས་སྟོང་པ་དེ་ཉིད་རང་
བཞིན་གྱིས་ཡོད་པར་བསྟན་ལ། དྲང་ངེས་རྣམ་འབྱེད་ལས། རྐང་པ་བཞི་པས་
ནི་དོགས་པ་གཞན་ཞིག་གཅོད་དོ། །ཞེས་གསུངས་པ་ལྟར། དེ་ལ་ཡང་ནི་དེ་ཡོད་
དོ། །ཞེས་པས་གཉིས་སྟོང་དེ་ལ་སྒྲིབ་བྱེད་ཀྱི་གཉིས་སྣང་འཁྲུལ་པའི་ཀུན་རྟོག་
ཡོད་པར་བསྟན་པས་གཉིས་སྟོང་ཀུན་རྟོག་ལ་ཡོད་ན་ཅིའི་ཕྱིར་མི་རྟོགས་སྙམ་
པའི་དོགས་པ་བསལ་ལོ། །མདོར་ན། གང་ན་གང་མེད་པ་དེ་ནི་དེས་སྟོང་པ་དང་།
81 སྡེ། བསྟན། སེམས་ཙམ། ཕི། ཤོག ༤༠-བ།
82 བློ་གླིང་པར་མ། ཤོག་གྲངས། ༥༨



འདི་ལ་ལྷག་མ་ཡོད་པ་ནི་འདིར་ཡོད་པའོ། ཞེས་པ་ལྟར་རྟོག་མེད་དབང་ཤེས་ལ་
བརྟེན་པའི་དེ་ཁོ་ན་ཉིད་ཀྱི་དབང་དུ་བྱས་པའི་མཚན་ཉིད་གསུམ་ལ་རང་མཚན་
གྱིས་ཡོད་མེད་ཁྱད་པར་ཕྱེ་བའོ།།
གཞན་ཡང་། ཡང་དག་མ་ཡིན་ཀུན་རྟོག་ཡོད། །ཅེས་པའི་འགྲེལ་བཤད་
བསྟན་བཅོས་སུ་དྲངས་པ་ལས། ལ་ལ་དག་ཆོས་ཐམས་ཅད་རི་བོང་གི་རྭ་ལྟར་
རང་བཞིན་ཡེ་མེད་དོ་སྙམ་དུ་སེམས་པ་དེའི་ཕྱིར་ཐམས་ཅད་ལ་སྐུར་བ་དགག་པའི་
དོན་དུ། ཡང་དག་མ་ཡིན་ཀུན་རྟོག་ཡོད། །ཅེས་བྱ་བ་གསུངས་ཏེ། རང་བཞིན་
གྱིས་ཞེས་བྱ་བ་ཚིག་གི་ལྷག་མའོ། ཞེས་པ་ལྟར། འཁོར་ལོ་བར་པས་སྒྲས་ཟིན་
ལ་ཆོས་ཐམས་ཅད་རང་བཞིན་གྱིས་མ་གྲུབ་པ་བསྟན་པ་ལྟར་དུ་འཛིན་པ་བཀག་
ནས། འཁོར་ལོ་དང་པོས་ཕྱི་དོན་གསུངས་པའི་དགོངས་གཞི་ཕྱི་རོལ་དོན་སྣང་
གི་ཤེས་པ་དེ་བསྟན། །
དེ་ལ་གཉིས་པོ་ཡོད་མ་ཡིན། །ཞེས་པའི་འགྲེལ་བཤད་བསྟན་བཅོས་སུ་
དྲངས་པ་ལས།༠༠ དེ་ལྟ་ན་མདོ་ལས་ཆོས་ཐམས་ཅད་སྟོང་པའོ་ཞེས་བཤད་པས་
མདོ་དང་མི་འགལ་ལམ་ཞེ་ན་མི་འགལ་ཏེ། འདི་ལྟར། དེ་ལ་གཉིས་པོ་ཡོད་མ་
ཡིན། །ཡང་དག་པ་མ་ཡིན་པ་ཀུན་ཏུ་རྟོག་པ་གཟུང་བ་དང་འཛིན་པའི་ངོ་བོ་དང་
བྲལ་བས་སྟོང་པ་ཞེས་བྱ་ཡི། རང་བཞིན་ཡེ་མེད་པ་ནི་མ་ཡིན་ཏེ་དེའི་ཕྱིར་མདོ་
དང་མི་འགལ་ལོ། །ཞེས་པ་ལྟར། གཞན་དབང་རང་བཞིན་གྱིས་ཡོད་པར་བསྟན་
83 བློ་གླིང་མ། ཤོག་གྲངས། ༥༨
ས། ༥༨



་
67
པ་ལ། ངོ་བོ་ཉིད་མེད་པར་སྨྲ་བས་གཞན་དབང་རང་བཞིན་གྱིས་ཡོད་པ་མི་འཐད་
པར་ཐལ། འཁོར་ལོ་བར་པས་སྒྲས་ཟིན་ལ་ཆོས་ཐམས་ཅད་རང་བཞིན་གྱིས་མེད་
པར་བསྟན་པའི་ཕྱིར་ཞེ་ན། མ་ཁྱབ་སྟེ། དེ་ནི་གཞན་དབང་གཟུང་འཛིན་རྫས་ཐ་
དད་ཀྱིས་སྟོང་པ་ལ་དགོངས་ནས་གསུངས་པའི་ཕྱིར། ཞེས་འཁོར་ལོ་བར་པའི་
དགོངས་གཞི་བསྟན་ནས། འཁོར་ལོ་དང་པོས་ཕྱི་དོན་གསུངས་པ་སྒྲས་ཟིན་ལྟར་
འདོད་པ་བཀག་གོ།
སྟོང་པ་ཉིད་ནི་འདི་ལ་ཡོད། །ཅེས་པའི་སྐབས་ཀུན་རྟོག་དོན་དམ་པར་རང་
བཞིན་གྱིས་ཡོད་ན་ཞེས་རྩོད་ཚུལ་ནི། འགྲེལ་བཤད་བསྟན་བཅོས་སུ་དྲངས་པ་
ལས། གལ་ཏེ་དེ་ལྟར་གཉིས་པོ་ནི་རི་བོང་གི་རྭ་ལྟར་རང་བཞིན་ཡེ་མེད་ལ་ཡང་
དག་པ་མ་ཡིན་པ་ཀུན་ཏུ་རྟོག་པ་ནི་དོན་དམ་པར་རང་བཞིན་གྱིས་ཡོད་ན་དེ་ལྟ་ན།
སྟོང་པ་ཉིད་མེད་པར་འགྱུར་རོ་ཞེ་ན་དེ་ནི་དེ་ལྟ་མ་ཡིན་ཏེ། འདི་ལྟར། སྟོང་པ་ཉིད་
ནི་འདི་ལ་ཡོད། ཡང་དག་པ་མ་ཡིན་པ་ཀུན་ཏུ་རྟོག་པ་ལ་གཟུང་བ་དང་འཛིན་པ་
མེད་པ་ཉིད་གང་ཡིན་པ་དེ་སྟོང་པ་ཉིད་ཡིན་པས་སྟོང་པ་ཉིད་མེད་པར་མི་འགྱུར་
རོ། །ཞེས་པ་ལྟར། སྟོང་པ་ཉིད་བདེན་པར་མེད་པར་ཐལ། དབུས་མཐར་མཚན་
ཉིད་གསུམ་ལ་བདེན་པར་ཡོད་མེད་ཀྱི་ཆ་ཕྱེ་སྐབས། ཡང་དག་མ་ཡིན་ཀུན་རྟོག་
ཡོད། །ཅེས་གཞོན་དབང་བདེན་པར་ཡོད་པ་དང་། དེ་ལ་གཉིས་པོ་ཡོད་མ་ཡིན། །
ཞེས་གཟུང་འཛིན་རྫས་ཐ་དད་པའི་ཀུན་བཏགས་བདེན་པར་མེད་པར་བཤད་པ་
གང་ཞིག །སྟོང་ཉིད་ཀྱང་བདེན་པར་ཡོད་ན་གཞན་དབང་གི་ཟླར་བཤད་དགོས་
85 བློ་གླིང་མ། ཤོག་གྲངས། ༥༩



68
པ་ལ་མ་བཤད་པའི་ཕྱིར། དེས་ན་གཟུང་འཛིན་རྫས་ཐ་དད་པའི་ཀུན་བཏགས་
ནི་གཏན་ནས་མེད་པ་དང༌། གཞན་དབང་དོན་དམ་པར་རང་བཞིན་གྱིས་ཡོད་ན་
སྟོང་པ་ཉིད་དོན་དམ་པོར་མེད་པར་འགྱུར་རོ་ཞེས་རྩོད་དོ།།
རྩོམ་གཞི་སོ་ལྔ་པ། ཚད་མ་རྣམ་འགྲེལ་ལས། ཕུང་པོ་ལ་སོགས་བྱེ་བྲག་
གིས། །མཚན་ཉིད་ཐམས་ཅད་བྱེད་པ་ཡི། །ཁྱད་པར་ཅན་དེའང་དེ་ཉིད་མིན། །
དེས་ཀྱང་དེ་དག་མཚན་ཉིད་བྲལ། །ཞེས་སློབ་དཔོན་ཆོས་ཀྱི་གྲགས་པས་ཡུམ་
གྱི་མདོའི་དགོངས་པ་འགྲེལ་ཚུལ་ལ་ཉན་ཐོས་སྡེ་གཉིས་དང་ཐུན་མོང་དུ་འགྲེལ་
ཚུལ་དང་། སེམས་ཙམ་ལུགས་ཀྱི་ཐུན་མོང་མིན་པའི་འགྲེལ་ཚུལ་སོ་སོ་ནས་
ཡོད་མེད། ཐར་ལམ་གསལ་བྱེད་དང་ཨུཏྤལའི་ཕྲེང་བར་ཡང་མདོ་སྡེ་པས་ཤེར་
ཕྱིན་གྱི་མདོའི་དགོངས་པ་འགྲེལ་བར་གསུངས་པས་མདོ་སྡེ་པས་ཐེག་ཆེན་གྱི་
བཀའ་ཁས་ལེན་མིན་དཔྱད་པར་མཛོད།
རྩོམ་གཞི་སོ་ལྔ་པའི་ལན། མདོ་སྡེ་པས་ཐེག་ཆེན་གྱི་མདོ་དེ་བཞིན་གཤེགས་
པའི་བཀར་ཁས་ལེན་མི་ལེན་སོགས་ནི། སྟོང་ཐུན་ཆེན་མོ་ལས། འདི་ལ་ཉན་
ཐོས་སྡེ་པ་ཁ་ཅིག་ནི་རྒྱལ་བའི་གསུང་རབ་ཐམས་ཅད་ངེས་དོན་ཁོ་ན་ཡིན་གྱི་དྲང་
བའི་དོན་ནི་མི་སྲིད་པར་འདོད་ལ། ཁ་ཅིག་དྲང་ངེས་གཉི་ག་ཡོད་པར་འདོད་དོ་
ཞེས་རྟོག་གེ་འབར་བ་ལས་བཤད་ལ། དེ་དག་ཐམས་ཅད་ཀྱང་དྲང་ངེས་ཀྱི་དོན་
86 སྡེ། བསྟན། ཚད་མ། ཅེ། ལེའུ་གསུམ་པ། ཤོག ༡༢༦-བ།
87 སེར་བྱེས་པར་མ། ཤོག་གྲངས། ༡༦



ནི་སྒྲ་ཇི་བཞིན་དུ་གཟུང་དུ་རུང་མི་རུང་ཉིད་ལ་འདོད་ཅིང་། ཐེག་པ་ཆེན་པོའི་སྡེ་
སྣོད་ནི་སངས་རྒྱས་ཀྱི་བཀའ་མ་ཡིན་པར་འདོད་ལ། དེ་ཡང་སྡེ་པ་བཅོ་བརྒྱད་
དུ་གྱེས་པའི་རྗེས་ནས་བྱེ་བྲག་སྨྲ་བ་དང་། མདོ་སྡེ་པ་ལ་སོགས་པའི་རང་སྡེ་ཉན་
ཐོས་ཀྱི་སྡེ་སྣོད་ཙམ་ཞིག་ཚད་མར་ཁས་ལེན་པས་ཉན་ཐོས་པ་ཞེས་ཐ་སྙད་བྱས་
པ་དག་ཐེག་ཆེན་བཀར་མི་འདོད་པ་ཡིན་གྱི། ཞེས་ཉན་ཐོས་སྡེ་པས་ཐེག་ཆེན་
གྱི་མདོ་སྡེ་བཀར་མི་འདོད་པར་གསུངས། །
སྤྱོད་འཇུག་དར་ཊིཀ་ལས། ཉན་ཐོས་སྡེ་པ་ཁ་ཅིག་སངས་རྒྱས་ཐོབ་པར་
བྱེད་པ་ལ་ཡང་སྟོང་ཉིད་རྟོགས་མི་དགོས་པ་མ་ཟད་ཆོས་ཀྱི་བདག་མེད་མིང་ཙམ་
ཡང་ཁས་མི་ལེན་ཞིང་ཐེག་པ་ཆེན་པོའི་མདོ་སྡེ་བཀར་ཁས་མི་ལེན་པ་དེ་དག ཅེས་
ཉན་ཐོས་སྡེ་པ་ལ་ཡང་ཐེག་ཆེན་གྱི་སྡེ་སྣོད་བཀར་ཁས་ལེན་མི་ལེན་གཉིས་ཀ་ཡོད་
པར་གསུངས་ལ། དྲང་ངེས་ཨུཏྤལའི་ཕྲེང་བ་ལས། 89 ཡང་ཁ་ཅིག །མཚན་མཚོན་
ལ་སོགས་པའི་བྱ་བྱེད་ཀྱི་ཆ་བདེན་པས་སྟོང་པ་མདོ་སེམས་གཉིས་ཀས་ཁས་
ལེན་པ་ལ་དགོངས་ནས་དེ་ལྟར་གསུངས་ཀྱི། དེ་ཤེར་ཕྱིན་གྱི་མདོ་ཡི་དགོངས་
པར་མདོ་སྡེ་པས་མི་འདོད་དེ། དེས་ཐེག་ཆེན་གྱི་མདོ་བཀར་ཁས་མི་ལེན་པའི་
ཕྱིར་ཏེ། སྟོང་ཐུན་ཆེན་མོ་ལས་དེ་ལྟར་གསུངས་པའི་ཕྱིར་ཞེ་ན་མ་ཁྱབ་སྟེ། སྟོང་
ཐུན་ལས་དེ་ལྟར་གསུངས་ཀྱང་། རྒྱལ་ཚབ་ཆོས་རྗེའི་གསུང་ལས། རིགས་པའི་
རྗེས་འབྲང་གི་མདོ་སྡེ་པས་ཐེག་ཆེན་གྱི་མདོ་བཀར་འདོད་པར་གསུངས་པའི་
88 བྱང་རྩེ་པར་མ། ཤོག་གྲངས། ༤༨༣
89 ཤར་རྩེ་པར་མ། ཤོག་གྲངས། ༢༣༢



70
ཕྱིར་དང་། བསྟན་བཅོས་ཀྱི་དགོངས་པའང་དེ་ཉིད་ཡིན་པའི་ཕྱིར། རང་ལུགས་
ནི། བྱ་བྱེད་ཀྱི་ཆ་བདེན་པས་སྟོང་པ་ཤེར་ཕྱིན་གྱི་མདོར་སྔར་ལྟར་གསུངས་པའི་
དགོངས་གཞིར་མདོ་སེམས་གཉིས་ཀས་འཆད་པ་ལ་དགོངས་ནས་བསྟན་བཅོས་
ལས་སྔར་བཞིན་གསུངས་པར་སེམས་སོ། །ཞེས་གསུངས། །
མདོར་ན་སྤྱིར་ཉན་ཐོས་སྡེ་པས་ཐེག་ཆེན་གྱི་སྡེ་སྣོད་བཀར་མི་འདོད་ཀྱང་
དེ་ཡི་ནང་ཚན་དུ་གྱུར་པའི་ཐེག་ཆེན་གྱི་སྡེ་སྣོད་བཀར་འདོད་མི་འདོད་གཉིས་ཀ་
ཡོད་སྙམ་མོ། །ཐེག་ཆེན་གྱི་སྡེ་སྣོད་བཀར་ཁས་ལེན་པ་དག་གིས་འཁོར་ལོ་བར་
པ་དགོངས་གཞི་དགོངས་པ་དངོས་ལ་གནོད་བྱེད་གསུམ་གྱི་སྒོ་ནས་དྲང་དོན་དུ་
འགྲེལ་ཏེ། དགོངས་གཞི་ནི། རྣམ་འགྲེལ་ལས། ཕུང་པོ་ལ་སོགས་བྱེ་བྲག་གིས། །
མཚན་ཉིད་ཐམས་ཅད་བྱེད་པ་ཡི། །ཁྱད་པར་ཅན་དེའང་དེ་ཉིད་མིན། །དེས་ཀྱང་
དེ་དག་མཚན་ཉིད་བྲལ། །ཞེས་གསུངས་པ་ལྟར་མཚན་མཚོན་གྱི་བྱ་བྱེད་ཀྱི་
ཆ་དོན་དམ་པར་མ་གྲུབ་པ་ལ་དགོངས་ནས་གསུངས་པ་དང་། དགོངས་པའང་
དེ་ཉིད་ཡིན་ནམ་སྙམ། དངོས་ལ་གནོད་བྱེད་ནི། རྣམ་འགྲེལ་ལས། གལ་ཏེ་
ཐམས་ཅད་ནུས་མེད་ན། །ས་བོན་སོགས་ནི་སྨྱུག་སོགས་ལ། །ནུས་མཐོང་གལ་
ཏེ་དེ་ཀུན་རྫོབ། །འདོད་ན་ཅི་སྟེ་དེ་ལྟར་འགྱུར།།ཞེས་སོགས་དངོས་པོ་རྣམས་དོན་
དམ་པར་སྒྲུབ་པའི་རིགས་པ་རྣམས་སོ།།
90 སྡེ། བསྟན། ཚད་མ། ཅེ། ལེའུ་གསུམ་པ། ཤོག ༡༢༦-བ།
91 སྡེ། བསྟན། ཚད་མ། ཅེ། ལེའུ་གསུམ་པ། ཤོག ༡༡༨-བ།



རྩོམ་གཞི་སོ་དྲུག་པ། བསྟན་བཅོས་སུ། ཆོས་ཀྱི་གྲགས་པའི་རྣམ་འགྲེལ་
ལས། དེ་ལ་གཅིག་ནི་མེད་པས་ཀྱང་། །གཉིས་ཀའང་ཉམས་པར་འགྱུར་བ་ཡིན། །
དེ་ཕྱིར་གཉིས་སྟོང་གང་ཡིན་པ། །དེ་ནི་དེ་ཡིའང་དེ་ཉིད་ཡིན།།ཞེས་གཟུང་འཛིན་
རྫས་གཞན་གྱིས་སྟོང་པའི་སྟོང་ཉིད་གཞན་དབང་གི་དེ་ཁོ་ན་ཉིད་དུ་གསུངས་ཤིང་།
ཞེས་པའི་རྩ་ཚིག་འདིའི་དོན་ལ་ཡིག་ཆ་ཁག་གིས་འགྲེལ་ཚུལ་མི་མཐུན་པ་ཡོད་
མེད། ཨུཏྤལའི་ཕྲེང་བར་གཟུགས་ཀྱི་སྟོང་ཉིད་དང་། གཟུགས་འཛིན་ཚད་མའི་
སྟོང་ཉིད། གཟུགས་འཛིན་ཚད་མ་མྱོང་བྱེད་ཀྱི་རང་རིག་གི་སྟོང་ཉིད། གཟུགས་
འཛིན་དབང་པོའི་མངོན་སུམ་གྱི་སྟོང་ཉིད་རྣམས་དོན་གཅིག་པར་གསུངས་པས།
གཟུགས་འཛིན་རྣམ་མཁྱེན་གྱི་སྟོང་ཉིད་སོགས་ཀྱང་དེ་དག་དང་དོན་གཅིག་ཡིན་
མིན་དཔྱད་པར་ཞུ།
རྩོམ་གཞི་སོ་དྲུག་པའི་ལན། དེ་ཕྱིར་གཉིས་སྟོང་གང་ཡིན་པ། །དེ་ནི་དེ་
ཡིའང་དེ་ཉིད་ཡིན། །ཞེས་པའི་རྩ་ཚིག་གི་དོན་འགྲེལ་ཚུལ་ཕལ་ཆེར་མཐུན་པར་
སྣང་ཡང་། དེ་ལ་བརྟེན་ནས་རང་བཞིན་རྣམ་དག་གི་ཆར་གྱུར་པའི་ངོ་བོ་ཉིད་སྐུ་མ་
བཞག་པ་ནི་པཎ་ཆེན་ཡིག་ཆ་ཁོ་ནར་སྣང་ངོ༌
། །གཟུགས་གཟུགས་འཛིན་ཚད་མ་
དང་རྫས་ཐ་དད་པས་སྟོང་ན་གཟུགས་འཛིན་ཚད་མ་གཟུགས་དང་རྫས་ཐ་དད་པས་
སྟོང་དགོས་པ་དང་། གཟུགས་གཟུགས་འཛིན་ཚད་མ་དང་རྫས་ཐ་དད་པས་སྟོང་
པར་རྟོགས་ནའང་གཟུགས་འཛིན་ཚད་མ་གཟུགས་དང་རྫས་ཐ་དད་པས་སྟོང་པར་
92 སྡེ། བསྟན། ཚད་མ། ཅེ། ལེའུ་གསུམ་པ། ཤོག ༡༢༦-བ།



72
རྟོགས་དགོས་པ་སོགས་ཕྱོགས་གང་ནས་ཡིད་ཇི་ཙམ་གཏོད་ཀྱང་དགག་བྱ་དང་
རྟོགས་ཚུལ་གཅིག་མ་གཏོགས་མེད་པར་དགོངས་སོ། །དེ་ལྟར་ཡིན་ན། གཟུགས་
ཀྱི་ཆོས་ཉིད་དང་གཟུགས་འཛིན་ཚད་མའི་སྟོང་ཉིད། གཟུགས་འཛིན་རྣམ་མཁྱེན་
དང་གཟུགས་ཀྱི་སྟོང་ཉིད་རྣམས་ཡིན་ཁྱབ་མཉམ་མ་ཡིན་ན་རང་བཞིན་རྣམ་དག་
གི་ཆར་གྱུར་པའི་ངོ་བོ་ཉིད་སྐུ་བཞག་པ་གང་གིས་འགོག །རྒྱ་ཆེ་ལ་གཏིང་ཟབ་པའི་
བརྗོད་གཞི་འདི་ལྟ་བུ་ལ་རྩོམ་འབྲིའི་སྤོབས་པ་མི་སྲིད་པ་ལྟར་སྣང་ཡང་། མཁས་
དབང་དགེ་བའི་བཤེས་གཉེན་རྣམ་པ་དང་། དགེ་འདུན་འདུས་པ་རྒྱ་མཚོའི་ཐུགས་
རྗེའི་གྲིབ་བསིལ་ལ་བརྟེན་ནས་ཅུང་ཞིག་བྲིས་སོ།།



སློབ་དཔོན་དང་པོ།
དམར་སེར་ཐུན་མཚམས་མདངས་ཀྱི་ལྷུན་པོ་ལས། །ཡེ་ཤེས་འོད་ཀྱི་ཟེར་
མ་འབུམ་ཕྲག་གིས། །བདག་ཅག་རྨོངས་པའི་མུན་པ་བསལ་བྱེད་པའི། །འཇམ་
མགོན་བླ་མ་ཉིན་བྱེད་དབང་པོ་རྒྱལ། །ཟབ་རྒྱས་གཞུང་ལུགས་ལྷ་ལམ་ཡངས་
པོ་ནས། །རྣམ་དག་དྲི་བའི་དབྱར་རྔ་གྲགས་པ་ན། །སྐལ་བཟང་མདོངས་མཐའི་
ཚོགས་རྣམས་དགའ་གུས་ཀྱིས། །ལན་གྱི་མཇུག་སྒྲོ་ངོམ་ལ་ཅིའི་མི་སྤྲོ། །ཞེས་
མཆོད་པར་བརྗོད་ནས། ，
རྩོམ་གཞི་སོ་བདུན་པ། ལུགས་འདིའི་རིགས་པའི་དགག་བྱ་ལ་གཉིས་
ཡོད་པའི་སྐུར་འདེབས་ནི་གྲུབ་མཐས་བཞག་པ་ཁོ་ན་དང༌། ཞེས་སོགས་ཀྱིས་
སྐུར་འདེབས་དང་སྒྲོ་འདོགས་གཉིས་རིགས་པའི་དགག་བྱར་གསུངས་པ་དང་།
ལམ་རིམ་ཆེན་མོར་རིགས་པའི་དགག་བྱ་ལ་ཤེས་བྱ་ལ་མེད་པ་ཞིག་དགོས་པར་
གསུངས་པ་ཇི་ལྟར་མི་འགལ་ཚུལ་དང་། རིགས་པའི་དགག་བྱ་དང་རྟགས་ཀྱི་
དགག་བྱ་ལ་ཁྱད་པར་ཡོད་མེད། །
རྩོམ་གཞི་སོ་བདུན་པའི་ལན། ལེགས་བཤད་སྙིང་པོ་ལས། ལུགས་
འདིའི་རིགས་པའི་དགག་བྱ་ལ་སྒྲོ་སྐུར་གཉིས་ཡོད་པར་གསུངས་པ་ནི། སྤྱིར་
བཏང་ཡིན་ལ། ལམ་རིམ་ཆེན་མོ་ལས་རིགས་པའི་དགག་བྱ་མེད་པར་གསུངས་
93 བློ་གླིང་པར་མ། ཤོག་གྲངས། ༦༢



74
པ་ནི། རིགས་པའི་དགག་བྱ་ལ་ཡུལ་དང་ཡུལ་ཅན་གཉིས་ཡོད་པ་ལས་ཡུལ་གྱི་
དགག་བྱ་ལ་མེད་པ་ཞིག་དགོས་པར་བསྟན་པས་གཞུང་དེ་གཉིས་འགལ་བ་ཅུང་
ཟད་ཀྱང་མེད་དོ། །འོ་ན་རིགས་པའི་དགག་བྱ་དང་རྟགས་ཀྱི་དགག་བྱ་གཉིས་
ལ་ཁྱད་པར་ཡོད་དམ་ཞེ་ན། ཡོད་དེ། རིགས་པ་ཡང་དག་ཞེས་པ་ནི་ཐལ་འགྱུར་
ཡང་དག་དང་། སྒྲུབ་ངག་ཡང་དག་སོགས་ལ་ཡང་གོ་ཆོག་པས་ཐལ་འགྱུར་གྱི་
བསལ་བྱར་གྱུར་པའི་ལོག་རྟོག་ཀུན་བཏགས་རྣམས་རིགས་པའི་དགག་བྱར་
བཞག་ཆོག རྟགས་ཡང་དག་ཅེས་པ་ནི་ཚུལ་གསུམ་ཚང་བའི་གཏན་ཚིགས་
ལས་གཞན་མེད་པས་དེའི་དགག་བྱ་ལ་མེད་པ་ཞིག་དགོས་ཏེ། རྟགས་ཡང་དག་
དེ་དང་དེའི་དངོས་ཀྱི་བསྒྲུབ་བྱའི་ལོག་ཕྱོགས་དེ། དགག་བྱར་འཇོག་དགོས་ཤིང་
དེ་ཡོད་ན་བསྒྲུབ་བྱ་སྒྲུབ་མི་ནུས་པའི་ཕྱིར་རོ།།
རྩོམ་གཞི་སོ་བརྒྱད་པ། བསྟན་བཅོས་ལས། གལ་ཏེ་གཟུགས་སོགས་མིང་
དང་བརྡའི་ཡུལ་ཡིན་པ་རང་གི་མཚན་ཉིད་ཀྱིས་གྲུབ་པ་འགོག་པ་དེ་རྗོད་བྱེད་ཀྱི་
དངོས་ཡུལ་ཡིན་པ་འགོག་ན་དངོས་ཀྱི་བརྗོད་བྱ་དང་རྗོད་བྱེད་དོན་སྤྱི་དང་སྒྲ་སྤྱི་
དངོས་མེད་དུ་དོན་སྨྲ་རྣམས་ལ་གྲུབ་ཟིན་པས་གཞན་དབང་དེས་སྟོང་པར་བསྒྲུབ་
མི་དགོས་པ་དང་། དེས་སྟོང་པར་གྲུབ་པའི་ཚད་མས་ཆོས་ཀྱི་བདག་མེད་མི་
འགྲུབ་ཅིང་དེ་ལ་དམིགས་ནས་བསྒོམས་པས་ཤེས་སྒྲིབ་དག་པར་མི་འགྱུར་བས།
དགོངས་འགྲེལ་ལས་ཀུན་བཏགས་རང་མཚན་དུ་གྲུབ་པས་སྟོང་པ་ཆོས་ཀྱི་བདག་
མེད་ཡོངས་གྲུབ་ཏུ་བཤད་ཅིང་། བྱང་ས་ལས་སྟོང་པ་དེ་ཤེས་སྒྲིབ་དག་པར་བྱེད་



，
75
པའི་དམིགས་པར་བཤད་པ་དང་འགལ་ལོ། །ཞེས་སོགས་ཀྱི་རྩོད་པ་དེ་གང་ཟག་
གང་ལ་གང་གིས་རྩོད་པ་དང་། གལ་ཏེ་གྲུབ་མཐའ་སྨྲ་བ་གཞན་ཞིག་ལ་རྩོད་པ་ཡིན་
ན། ལན་གྱི་སྐབས་སུ་སྟོང་ཚུལ་འདི་ཉན་ཐོས་སྡེ་པས་གྲུབ་ཟིན་པ་མིན་པའི་ཤེས་
བྱེད་དུ་བྱང་ས་དང་ཐེག་བསྡུས་དྲངས་པ་ཇི་ལྟར་ཡིན། །
རྩོམ་གཞི་སོ་བརྒྱད་པའི་ལན། གལ་ཏེ་གཟུགས་སོགས་མིང་དང་ཞེས་
སོགས་ཀྱི་རྩོད་པ་ནི། རྗེ་བདག་ཉིད་ཆེན་པོས་ངོ་བོ་དང་ཁྱད་པར་ལ་ཀུན་བཏགས་
པའི་ཀུན་བཏགས་རང་གི་མཚན་ཉིད་ཀྱིས་མ་གྲུབ་པ་དེ་ཆོས་ཀྱི་བདག་མེད་ཕྲ་
མོར་གསུངས་པ་དེ་ལ་རྩོད་པ་ཡིན། གང་ཟག་གང་གིས་རྩོད་པ་ནི་གཞན་སྡེ་དང་
རང་སྡེ་ཉན་ཐོས་སྡེ་པ་རྣམས་ཀྱིས་རྩོད་པ་མ་ཡིན་གྱི། དོགས་པ་ཁོང་ནས་བསླངས་
པ་ཡིན་ཏེ། དེ་ཡང་བོད་ཀྱི་མཁས་པ་གཞན་གྱིས་རྩོད་པ་འདི་ལྟ་བུ་བྱུང་ན། འགལ་
སྤོང་འདི་ལྟར་བྱེད་ཅེས་དོགས་པ་ཁོང་ནས་བསུ་བ་ཡིན་ནོ།།
རྩོམ་གཞི་སོ་དགུ་པ། དབུ་མ་རང་རྒྱུད་པས་ཀྱང་ཀུན་བཏགས་རང་གི་
མཚན་ཉིད་ཀྱིས་གྲུབ་པར་ཁས་ལེན་པས། སྐབས་འདིའི་སྒྲོ་འདོགས་འགོག་པའི་
ཕྱོགས་སྔར་འཇོག་མིན་དང་། བྱང་སའི་སྐབས་སུ་སྒྲོ་འདོགས་ལུང་རིགས་གཉིས་
ཀྱིས་འགོག་ཚུལ། རྒྱུ་མཚན་ལྔས་བྱིས་པ་སོ་སོ་སྐྱེ་བོ་རྣམས་ལ་ཆོས་ཀྱི་བདག་
འཛིན་ལྷན་སྐྱེས་ཡོད་པར་སྒྲུབ་ཚུལ་བཅས།
རྩོམ་གཞི་སོ་དགུ་པའི་ལན། ཟུར་དང་པོའི་ལན། དབུ་མ་རང་རྒྱུད་པ་རྣམས་
ཀྱིས་ཀུན་བཏགས་རང་གིས་མཚན་ཉིད་ཀྱིས་གྲུབ་པར་ཁས་ལེན་ཡང་། བྱང་སའི་



76
དངོས་བསྟན་གྱི་སྒྲོ་འདོགས་འགོག་པའི་ཕྱོགས་སྔར་མི་འཇོག་སྟེ། དེ་ལ་སེམས་
ཙམ་པས་འདོད་པ་ལྟར་གྱི་ཀུན་བཏགས་རང་གི་མཚན་ཉིད་ཀྱིས་གྲུབ་པར་འཛིན་
པའི་དོན་མ་ཚང་བའི་ཕྱིར་དང་། དྲང་ངེས་ཀྱི་འགྲེལ་བྱེད་མཁན་མང་པོས་དབུ་མ་
རང་རྒྱུད་པ་རྣམས་སྐུར་འདེབས་འགོག་ཡུལ་ཡིན་མིན་དཔྱད་པ་མ་གཏོགས་སྒྲོ་
འདོགས་འགོག་ཡུལ་ཡིན་མིན་གྱི་དཔྱད་པ་ཟུར་ཙམ་ཡང་མ་མཛད་པའི་ཕྱིར་རོ།།
ཟུར་གཉིས་པའི་ལན་ལ་ལུང་རིགས་གཉིས་ལས། དང་པོ་ནི། བྱང་ས་ལས་
ལུང་གིས་འགོག་པ་བྱང་ས་ལས། སྲིད་པ་འཕོ་བའི་མདོ་ལས། མིང་ནི་གང་དང་
གང་གིས་སུ། ཆོས་རྣམས་གང་དང་གང་བརྗོད་པ། །དེ་ལ་དེ་ནི་ཡོད་མ་ཡིན། །
འདི་ནི་ཆོས་རྣམས་ཐམས་ཅད་དོ། ཞེས་གསུངས་ཏེ་ཞེས་དང༌། ཡང་དེ་ཉིད་
ལས། བཅོམ་ལྡན་འདས་ཀྱིས་དོན་གྱི་སྡེ་ཚན་དག་ལས་ཀྱང་། འཇིག་རྟེན་དག་
ན་ཀུན་རྫོབ་གང་ཅི་ཡོད། །དེ་ཀུན་ཐུབ་པས་ཞལ་གྱིས་མི་བཞེས་ཏེ། །གཟིགས་
དང་གསན་ལ་བཞེད་པར་མི་མཛད་པས། །དེ་ནི་ཞལ་གྱིས་བཞེས་པ་གང་གིས་
འཛིན། ཞེས་གསུངས་པ་སྟེ་ཞེས་དང་། ཡང་བཅོམ་ལྡན་འདས་ཀྱིས་སྡུམ་བྱེད་ཀ་
ཏའི་བུ་ལས་བརྩམས་ཏེ། འདི་ནི་དགེ་སློང་སྡུམ་བྱེད་ནི་ས་ལ་བརྟེན་ནས་བསམ་
གཏན་མི་བྱེད་དོ། །ཆུ་དང་མེ་དང་རླུང་དང་ནམ་མཁའ་དང་རྣམ་ཤེས་དང་ཞེས་
སོགས་ཀྱིས་འགོག་པར་མཛད།
གཉིས་པ་རིགས་པས་འགོག་པ་ལ། རིགས་པ་གསུམ་ཡོད་པ་ལས། དང་
པོ་ནི། བྱང་ས་ལས། དེ་ཅིའི་ཕྱིར་ཞེ་ན། འདི་ལྟར་ཆོས་གཅིག་པུ་དང་དངོས་པོ་
གཅིག་པུ་ལ་མང་པོ་དག་གིས་རྣམ་པ་སྣ་ཚོགས་མང་པོར་བརྗོད་ཅིང་འདོགས་



17
ཅིང་ཉེ་བར་འདོགས་པར་བྱེད་ལ། འདོགས་པའི་ཚིག་རྣམ་པ་སྣ་ཚོགས་མང་པོ་
དག་ལས་འདོགས་པའི་ཚིག་གང་ཡང་རུང་བ་གཅིག་ཆོས་དེ་དང་དངོས་པོ་དེ་
ལ་དེའི་བདག་ཉིད་དང་དེའི་རང་བཞིན་གྱི་ངོ་བོ་ཉིད་དུ་འགྱུར་ལ། འདོགས་པའི་
ཚིག་ལྷག་མ་གཞན་དག་ནི་མ་ཡིན་ཞེས་བྱ་བའི་ངེས་པ་ཅི་ཡང་མི་དམིགས་ཏེ།
དེ་བས་ན་འདོགས་པའི་ཚིག་ཐམས་ཅད་ནི་མཐའ་དག་གམ། ཁ་ཅིག་ཀྱང་རུང་
སྡེ་ཆོས་ཐམས་ཅད་དང་དངོས་པོ་ཐམས་ཅད་ཀྱི་དེའི་བདག་ཉིད་དུ་འགྱུར་བ་ཡང་
མེད་ལ། དེའི་རང་བཞིན་གྱི་ངོ་བོ་ཉིད་དུ་འགྱུར་བ་ཡང་མེད་དོ་ཞེས་གསུངས།
དེའི་དོན་ནི་དྲང་ངེས་དཀའ་འགྲེལ་ལས། ལྟོ་ལྡིར་བ་ཆོས་ཅན། ཁྱོད་ལ་
མིང་དུ་བཏགས་པ་ན་མིང་དུ་མ་ཡོད་པ་ལྟར་ཁྱོད་ཀྱང་དུ་མར་འགྱུར་བར་ཐལ།
ཁྱོད་མིང་དུ་མ་འཇུག་པའི་གཞིར་རང་གི་མཚན་ཉིད་གྱིས་གྲུབ་པའི་ཕྱིར། ཞེས་
གསུངས།
རིགས་པ་གཉིས་པ་ནི། བྱང་ས་ལས། གཞན་ཡང་གལ་ཏེ་གཟུགས་ལ་
སོགས་པའི་ཆོས་སྔར་ཇི་སྐད་བསྟན་པ་རྣམས་འདོགས་པའི་ཚིག་གི་ངོ་བོ་ཉིད་ཡིན་
དུ་ཟིན་ན་དེ་ལྟར་ན་དེ་ཅི་དངོས་པོ་སྔར་བྱུང་ལ། ཕྱིས་དེ་ལ་དགའ་མགུར་འདོགས་
པའི་ཚིག་ཉེ་བར་འདོགས་ན་ནི་འདོགས་པའི་ཚིག་གིས་ཉེ་བར་འདོགས་པའི་སྔ་
རོལ་འདོགས་པའི་ཚིག་གིས་ཉེ་བར་མ་བཏགས་པའི་ཚེ་ཆོས་དེ་དང་དངོས་པོ་དེ་
ངོ་བོ་ཉིད་མེད་པ་ཁོ་ནར་འགྱུར་རོ། །ངོ་བོ་ཉིད་མེད་པར་འགྱུར་ན་ཡང་། དངོས་པོ་
མེད་པ་ལ་ནི་འདོགས་པའི་ཚིག་གིས་ཉེ་བར་གདགས་སུ་མི་རུང་ངོ་། །འདོགས་
94 ཤོག ཤོག་གྲངས། ༨༡།



78
པའི་ཚིག་གིས་ཉེ་བར་འདོགས་པ་མེད་ན་ཡང་ཆོས་དང་དངོས་པོར་འདོགས་པའི་
ཚིག་གིས་ངོ་བོ་ཉིད་དུ་ཡོད་པར་མི་རུང་། ཞེས་གསུངས།
དེའི་དོན་ནི། གཞུང་འདི་ཉིད་ལས། བྱང་སར་དོན་སྔར་ཡོད་ལ། འདི་
འདིའོ་ཞེས་མིང་ཕྱིས་འདོགས་ན་དེ་ལྟར་མ་བཏགས་པའི་ཚེ་དོན་དེའི་ངོ་བོ་ཉིད་
མེད་པར་འགྱུར་ལ། མ་བཏགས་པའི་ཚེ་ཡང་ངོ་བོ་ཡོད་པ་ལ་ཕྱིས་འདོགས་ན་
མིང་མ་བཏགས་པའི་དུས་སུ་འདི་གཟུགས་སོ་སྙམ་པའི་བློ་སྐྱེ་བར་འགྱུར་ཞེས་
བཀག་གོ །ཞེས་གསུངས་པ་ལྟར་རིགས་པ་བཀོད་ན། ལྟོ་ལྡིར་བ་ལ་བུམ་པ་ཞེས་
པའི་མིང་བཏགས་པ་དེ་ལྟོ་ལྡིར་བ་སྔར་བྱུང་ནས་དེའི་ཕྱིས་སུ་བུམ་པ་ཞེས་པའི་
མིང་བཏགས་པ་ཡིན་ན། ལྟོ་ལྡིར་བ་ཆོས་ཅན། ཁྱོད་ལ་བུམ་པ་ཞེས་པའི་མིང་མ་
བཏགས་པའི་སྔ་རོལ་ཏུ་ཁྱོད་བུམ་པའི་ངོ་བོར་མ་གྲུབ་པར་ཐལ། དེའི་ཚེ་བུམ་པ་
ཞེས་པའི་ཐ་སྙད་མ་གྲུབ་པའི་ཕྱིར། གལ་ཏེ་དེའི་ཚེ་ལྟོ་ལྡིར་བ་བུམ་པའི་ངོ་བོར་
གྲུབ་ན་བུམ་བརྡ་མི་ཤེས་པའི་གང་ཟག་གིས་ལྟོ་ལྡིར་བ་མཐོང་བའི་ཚེ་བུམ་པའོ་
སྙམ་པའི་བློ་སྐྱེ་བར་ཐལ། ལྟོ་ལྡིར་བ་ལ་བུམ་པ་ཞེས་པའི་མིང་འཇུག་པ་དེ་བརྡ་
ལ་མི་ལྟོས་པར་ལྟོ་ལྡིར་བའི་གནས་ལུགས་ཀྱི་ངོས་ནས་གྲུབ་པའི་ཕྱིར་ཞེས་པའོ།།
རིགས་པ་གསུམ་པ་ནི། བྱང་ས་ལས། གལ་ཏེ་འདོགས་པའི་ཚིག་གིས་ཉེ་
བར་འདོགས་པའི་སྔ་རོལ་ནས་གཟུགས་དེ་གཟུགས་ཀྱི་བདག་ཉིད་ཡིན་ཏེ། ཕྱིས་
ཀྱང་གཟུགས་ཀྱི་བདག་ཉིད་ལ་གདགས་པའི་ཚིག་གིས་བསྡུས་པའི་གཟུགས་སུ་
ཉེ་བར་འདོགས་པ་བྱེད་ན་ཡང་། དེ་ལྟ་ན་ནི་གཟུགས་ཞེས་འདོགས་པའི་ཚིག་ཉེ་
95 བློ་གླིང་པར་མ། ཤོག་གྲངས། ༦༩



79
བར་འདོགས་པ་དེ་མེད་བཞིན་དུ་ཡང་གཟུགས་ཞེས་བྱ་བར་འགྱུར་བའི་ཆོས་
དང་གཟུགས་ཞེས་བྱ་བར་འགྱུར་བའི་དངོས་པོ་དེ་ལ་གཟུགས་ཀྱི་བློ་འཇུག་པར་
འགྱུར་བ་རིགས་ནི་མི་འཇུག་སྟེ། དེ་བས་ན་གཏན་ཚིགས་འདི་དང་རིགས་པ་ཆོས་
ཐམས་ཅད་བརྗོད་དུ་མེད་པའི་ངོ་བོ་ཉིད་དུ་ཁོང་དུ་ཆུད་པར་བྱའོ། །ཞེས་གསུངས།
དེའི་དོན་ནི་དྲང་ངེས་དཀའ་འགྲེལ་ལས། སྔོན་པོ་གཟུགས་ཞེས་པའི་སྒྲ་
འཇུག་པའི་འཇུག་གཞིར་རང་གིས་མཚན་ཉིད་ཀྱིས་མ་གྲུབ་སྟེ། དེ་གྲུབ་ན་སྔོན་
པོ་འདི་གཟུགས་ཡིན་ནོ་ཞེས་ཚིག་གིས་འདོགས་པ་མེད་བཞིན་དུ་ཡང་སྔོན་པོ་
མཐོང་ཙམ་ཉིད་ནས་འདི་གཟུགས་སོ་སྙམ་པའི་བློ་འཇུག་པར་འགྱུར་རིགས་པ་
ལས་དེ་ལྟར་མི་འགྱུར་བའི་ཕྱིར། ཞེས་གསུངས་པ་ལྟར་རོ།།
ཟུར་གསུམ་པའི་ལན། རྒྱུ་མཚན་ལྔའི་སྒོ་ནས་ཆོས་ཀྱི་བདག་འཛིན་ལྷན་
སྐྱེས་ཡོད་པར་སྒྲུབ་ཚུལ་ནི། དང་པོ་དྲིས་ལན་གྱིས་མངོན་ཞེན་རིག་པའི་རྒྱུ་
མཚན་ནི། སྐྱེ་བོ་རང་དགའ་བ་ཆོས་ཅན། གཟུགས་སོགས་སྒྲ་རྟོག་གི་ཡུལ་དུ་རང་
མཚན་གྱིས་གྲུབ་པར་ཞེན་པ་ཡིན་ཏེ། གཟུགས་ཞེས་བརྡ་སྦྱོར་བའི་དོན་དྲིས་པ་
ན་གཟུགས་འདིའོ་ཞེས་རང་གིས་ཞེན་པ་ལྟར་གྱི་ལན་འདེབས་ཀྱི། གཟུགས་ཞེས་
མིང་བཏགས་པ་ཙམ་གྱི་དོན་འདིའོ་ཞེས་ལན་མི་འདེབས་པའི་ཕྱིར། དཔེར་ན། སྒྱུ་
མའི་རྟ་གླང་གི་སྣང་ཞེན་ཡོད་པའི་སྐྱེ་བོར་དྲིས་ལན་བྱས་པ་བཞིན་ནོ།།
96 བློ་གླིང་པར་མ། ཤོག་གྲངས། ༢༣



གཉིས་པ་མཚན་ཉིད་འཚོལ་བས་མངོན་ཞེན་རིག་པའི་རྒྱུ་མཚན་ནི། དེ་
ཆོས་ཅན། དེ་ལྟར་ཞེན་པ་ཡིན་ཏེ། རང་སྤྱིའི་མཚན་ཉིད་འཚོལ་བ་ན་སྒྲ་རྟོག་གི་
ཡུལ་དུ་རང་མཚན་གྱིས་གྲུབ་པར་གཞིར་བྱས་ནས་འཚོལ་གྱི། མིང་གིས་བཏགས་
ཚོད་ཀྱི་སྣང་བ་གཞིར་བྱས་ནས་མི་འཚོལ་བའི་ཕྱིར། དཔེར་ན། སྒྱུ་མའི་རྟ་གླང་ལ་
རྟ་གླང་གི་སྣང་ཞེན་ཅན་གྱི་སྐྱེ་བོས་སྒྱུ་མའི་རྟ་གླང་ལ་རྟ་གླང་འཚོལ་བ་བཞིན་ནོ།།
གསུམ་པ་དགའ་སྡུག་འདྲེན་པས་མངོན་ཞེན་རིག་པའི་རྒྱུ་མཚན་ནི། དེ་
ཆོས་ཅན། དེ་ལྟར་ཞེན་པ་ཡིན་ཏེ། གཟུགས་ཞེས་བཏགས་པའི་ངོ་བོ་དེ་གཟུགས་
ཡིན་པར་མ་རྙེད་ན་མི་དགའ་ལ། གཟུགས་ཞེས་མིང་བཏགས་པ་ཙམ་གཟུགས་
ཡིན་པར་མ་རྙེད་ན་མི་དགའ་བ་མེད་པའི་ཕྱིར། དཔེར་ན། སྒྱུ་མའི་རྟ་གླང་ལ་རྟ་
གླིང་གི་སྣང་ཞེན་ཡོད་པའི་སྐྱེ་བོས་སྒྱུ་མའི་རྟ་གླང་ལས་རྟ་གླང་མ་རྙེད་ན་མི་དགའ་
ལ། མིག་འཕྲུལ་ཙམ་རྟ་གླང་དུ་མ་རྙེད་ན་མི་དགའ་བ་མེད་པ་བཞིན་ནོ།།
བཞི་པ་བྱིས་པས་ཞེན་པས་མངོན་ཞེན་རིག་པའི་རྒྱུ་མཚན་ནི། དེ་ཆོས་
ཅན། དེ་ལྟར་ཞེན་པ་ཡིན་ཏེ། བྱིས་པ་རྣམས་ཀྱིས་རང་ལ་སྣང་ཚོད་ཀྱི་དོན་དེ་ཇི་
ལྟར་སྣང་བ་ལྟར་ངོ་བོ་ཉིད་ཀྱིས་ཡོད་པ་མ་ཡིན་པ་ལ་ཡོད་པར་སྒྲོ་འདོགས་པའི་
ཕྱིར། དཔེར་ན། སྒྱུ་མའི་རྟ་གླང་ལ་རྟ་གླང་གི་སྣང་ཞེན་ཡོད་པའི་སྐྱེ་བོས་དོན་དེ་
ལ་སྣང་ཚོད་ལྟར་གྱི་རྟ་གླང་མེད་པ་ལ་ཡོད་པར་སྒྲོ་འདོགས་པ་བཞིན་ནོ།།
ལྔ་པ་བག་ཆགས་ཀྱིས་བཅིངས་པའི་མངོན་ཞེན་རིག་པའི་རྒྱུ་མཚན་ནི། དེ་
ཆོས་ཅན། དེ་ལྟར་ཞེན་པ་ཡིན་ཏེ། ཐོག་མེད་ནས་མཚན་འཛིན་གྱི་བག་ཆགས་



81
ཀྱིས་བཅིངས་པས་ཆོས་རྣམས་ཐ་སྙད་ཀྱི་གཞིར་རང་མཚན་གྱིས་གྲུབ་པར་འཛིན་
པའི་ཕྱིར། དཔེར་ན། སྒྱུ་མའི་རྟ་གླང་ལ་རྟ་གླང་གི་སྣང་ཞེན་ཡོད་པའི་སྐྱེ་བོ་ལ་སྒྱུ་
མའི་སྔགས་རྫས་ཀྱིས་བསླད་པས་རྡེའུ་ཤིང་རྟ་གླང་དུ་སྣང་བ་བཞིན་ཞེས་སྒྲུབ་
པ་ཡིན་ནོ།།
འདི་བྲིས་བསྟན་དང་འགྲོ་ལ་ཕན་པ་དང་།།
ཁྱད་པར་བློ་བཟང་རྒྱལ་བའི་དབང་པོ་ཡི།།
གསེར་སྦྱངས་བཙོ་མའི་བསྟན་པ་རྒྱས་པ་དང་།།
གངས་ཅན་མགོན་པོའི་སྐུ་ཚེ་བརྟན་ཕྱིར་བསྔོ།།



82
སློབ་དཔོན་གཉིས་པ།
མཐོང་བས་མི་ངོམས་མཚན་དཔེས་སྤྲས་པའི་སྐུ། །ཐོས་པས་མ་ཚིམས་
དྲུག་ཅུའི་དབྱངས་ལྡན་གསུང་། །བསམ་པས་མ་རྫོགས་ཆོས་ཀུན་མཁྱེན་པའི་
ཐུགས། །བཤེས་གཉེན་དམ་པ་རྣམས་ལ་རྟག་ཏུ་འདུད། །རྣམ་རིག་གཞུང་གི་ཤིན་
ཏུ་དཀའ་བའི་གནས། །བྱིས་བློ་བདག་འདྲའི་ཡུལ་དུ་མ་གྱུར་ཀྱང་། །རང་དང་སྐལ་
མཉམ་རྣམས་ལ་ཕན་པའི་ཕྱིར། །བླ་མའི་གསུང་ལ་བརྟེན་ནས་ཅུང་ཟད་སྤྲོ། །ཞེས་
མཆོད་པར་བརྗོད་པ་སྔོན་དུ་བཏང་ནས་གང་གླེང་བར་བྱ་བ་ནི།
རྩོམ་གཞི་བཞི་བཅུ་པ། བསྟན་བཅོས་ལས། དགོངས་འགྲེལ་ལས་གཞན་
དབང་ཀུན་བཏགས་ཀྱིས་སྟོང་པར་སྒྲུབ་པའི་རིགས་པ་མ་གསུངས་པ་རྟོགས་པར་
བྱ་བའི་ཕྱིར། བྱང་ས་དང་བསྡུ་བ་ལས་རིགས་པ་གསུམ་གསུམ་གསུངས་ཤིང་།
ཞེས་དགོངས་འགྲེལ་ལས་གཞན་དབང་ཀུན་བཏགས་ཀྱིས་སྟོང་པར་སྒྲུབ་པའི་
རིགས་པ་མ་གསུངས་ན། གོང་དུ་ཀུན་བཏགས་མཚན་ཉིད་ངོ་བོ་ཉིད་མེད་པའི་རྒྱུ་
མཚན་དུ་དགག་ཕྱོགས་ནས་རང་གི་མཚན་ཉིད་ཀྱིས་མ་གྲུབ་པ་དང་སྒྲུབ་ཕྱོགས་
ནས་མིང་དང་བརྡས་བཞག་པར་གསུངས་པ་དང་མི་འགལ་ཚུལ། བྱང་ས་དང་བསྡུ་
བ་ལས་རིགས་པ་གསུམ་གསུམ་གསུངས་ཞེས་པའི་རིགས་པ་རྣམས་རྟགས་ཡང་
དག་ཡིན་མིན་དཔྱོད།



83
རྩོམ་གཞི་བཞི་བཅུ་པའི་ལན། དགོངས་འགྲེལ་བསྟན་བཅོས་སུ་དྲངས་པ་
ལས། གཞན་དབང་ཀུན་བཏགས་ཀྱིས་སྟོང་པར་སྒྲུབ་པའི་རིགས་པ་མ་གསུངས་
པ་རྟོགས་པར་བྱ་བའི་ཕྱིར། བྱང་ས་དང་བསྡུ་བ་ལས། རིགས་པ་གསུམ་གསུམ་
གསུངས་ཤིང༌། ཞེས་པ་དང་། དགོངས་འགྲེལ་ལས། དགག་ཕྱོགས་ནས་རང་
གི་མཚན་ཉིད་ཀྱིས་མ་གྲུབ་པ་དང་། སྒྲུབ་ཕྱོགས་ནས། མིང་བརྡས་བཞག་པར་
གསུངས་པ་གཉིས་མི་འགལ་བའི་ཚུལ་ནི། དགོངས་འགྲེལ་ལས་དགག་ཕྱོགས་
དང་སྒྲུབ་ཕྱོགས་ཀྱི་སྒོ་ནས་རིགས་པ་གསུངས་ཀྱང་རིགས་པ་གསུམ་གྱི་སྒོ་ནས་
གཞན་དབང་ཀུན་བཏགས་ཀྱིས་སྟོང་པར་སྒྲུབ་པའི་རིགས་པ་དགོངས་འགྲེལ་ནས་
མ་གསུངས་པས་མི་འགལ་ལོ།།
བྱང་ས་དང་བསྡུ་བ་ཐེག་བསྡུས་རྣམས་སུ་རིགས་པ་གསུམ་གསུམ་གསུངས་
པ་ནི། ལྟོ་ལྡིར་བ་ཆོས་ཅན། ཁྱོད་བུམ་པ་ཞེས་པའི་མིང་བརྡའི་འཇུག་གཞིར་རང་
གི་མཚན་ཉིད་ཀྱིས་མ་གྲུབ་སྟེ། ཁྱོད་མཐོང་ཙམ་ཉིད་ནས་འདི་བུམ་པའོ་སྙམ་པའི་
བློ་མི་འབྱུང་བའི་ཕྱིར། ཞེས་པའི་རིགས་པ་འདི་ཐེག་བསྡུས་དང་བསྡུ་བའི་རིགས་
པ་དང་པོ་དང་བྱང་སའི་རིགས་པ་གསུམ་པ་ཡིན་ནོ། །དཔེར་ན། ཀླུ་སྒྲུབ་སྐྱེས་མ་
ཐག་པའི་བྱིས་པ་ལ་ཀླུ་སྒྲུབ་ཅེས་མ་བརྗོད་པ་བཞིན་ནོ། །དེ་ཆོས་ཅིན། ཁྱོད་མིང་
བརྡ་དུ་མ་འཇུག་པའི་གཞིར་རང་མཚན་གྱིས་མི་གྲུབ་སྟེ། ཁྱོད་ངོ་བོ་ཐ་དད་པ་དུ་
མ་མ་ཡིན་པའི་ཕྱིར།
97 བློ་གླིང་མ། ཤོག་གྲངས། ༦༨



84
སུམ་ཅུ་རྩ་གསུམ་གྱི་བདག་པོ་ཆོས་ཅན། ཁྱོད་ངོ་བོ་དང་ཁྱད་པར་དུ་ཀུན་
བཏགས་པའི་ཀུན་བཏགས་ཀྱི་ངོ་བོར་སྟོང་སྟེ། ཁྱོད་དོན་གཅིག་ཡིན་པ་དང་།
གང་ཟག་རྒྱུད་ཐ་དད་པ་མང་པོར་འགྱུར་བ་འགལ་བ་ཡིན་པའི་ཕྱིར། འདི་ནི་ཐེག་
བསྡུས་དང་བསྡུ་བའི་རིགས་པ་གཉིས་པ་དང་བྱང་སའི་རིགས་པ་དང་པོ་ཡིན་ནོ།།
ཤར་ནུབ་ཀྱི་ཉེར་སྦས་གཉིས་ཆོས་ཅན། ཁྱོད་གཉིས་ཉེར་སྦས་ཞེས་པའི་
མིང་འཇུག་པའི་འཇུག་གཞིར་རང་གི་མཚན་ཉིད་ཀྱིས་མ་གྲུབ་སྟེ། ཁྱོད་གཉིས་གང་
ཟག་རྒྱུད་ཐ་དད་པའི་ཕྱིར་ཞེས་པ་འདི་ཐེག་བསྡུས་ཀྱི་རིགས་པ་གསུམ་པ་ཡིན་ནོ།།
བྱང་སའི་རིགས་པ་གཉིས་པ་མིང་བཏགས་པ་དོན་མེད་པར་ཐལ་བའི་
རིགས་པ་ནི། ལྟོ་ལྡིར་བ་ལྟ་བུ་ཆོས་ཅན། ཁྱོད་མིང་བརྡའི་ཡུལ་དུ་རང་གི་མཚན་
ཉིད་ཀྱིས་མ་གྲུབ་སྟེ། མིང་མ་བཏགས་པའི་སྔ་རོལ་ནས་ཁྱོད་ཡོད་པའི་ཕྱིར།
ཞེས་པ་ལྟ་བུའོ། །བསྡུ་བའི་རིགས་པ་གསུམ་པ་མིང་སྒྲ་རྟོག་ལ་རག་ལས་མི་
རུང་བར་ཐལ་བའི་རིགས་པ་ནི། ལྟོ་ལྡིར་བ་ཆོས་ཅན། ཁྱོད་བུམ་པ་ཞེས་པའི་
མིང་གི་འཇུག་གཞིར་རང་གི་མཚན་ཉིད་ཀྱིས་མ་གྲུབ་སྟེ། ཁྱོད་ལ་བུམ་པ་ཞེས་
པའི་མིང་འདོགས་པ་སྒྲ་རྟོག་ལ་རག་ལས་པའི་ཕྱིར། འདི་རྟགས་ཡང་དག་ཡིན་
མིན་དཔྱད་གཞི་ཆེ་ཡང་གཞན་རྣམས་རྟགས་ཡང་དག་ཡིན་ནོ།།



85
རྩོམ་གཞི་ཞེ་གཅིག་པ། བསྟན་བཅོས་ལས། འདི་ཤེས་པ་ལ་མཚུངས་པ་
མ་ཡིན་ཏེ། རྟོག་པ་ལ་སྤྱི་འཆར་བ་ནའང་མྱོང་ཙམ་གྱི་རྣམ་པ་ཅན་དུ་འཆར་བའི་
ཕྱིར་རོ། །རྟོག་པ་ལ་གཉིས་སྣང་ངེས་པར་ཡོད་པས་མཚུངས་སོ་ཞེས་སྨྲ་མི་ནུས་
ཏེ། རྟོག་པ་ལ་གཉིས་སྣང་ཡོད་པ་དང་ཡུལ་དེ་གཉིས་སྣང་གི་རྣམ་པར་འཆར་བ་
གཉིས་དོན་མི་གཅིག་པའི་ཕྱིར་རོ། །དེ་ལྟ་མ་ཡིན་ན་གཉིས་སྣང་ནུབ་པ་རྣམ་རྟོག་
ལ་འཆར་མི་སྲིད་པར་ཁས་བླངས་དགོས་ན་དེ་ཡང་མི་རིགས་ཏེ། གཉིས་སྣང་ནུབ་
པ་མི་སྲིད་པར་འགྱུར་བའི་ཕྱིར་རོ། །ཞེས་སོགས་ཀྱི་གཞུང་དོན་ཞིབ་པར་ཁྲོལ།
རྩོམ་གཞི་ཞེ་གཅིག་པའི་ལན། འདི་ཤེས་པ་ལ་མཚུངས་པ་མ་ཡིན་ཏེ། རྟོག་
པ་ལ་སྤྱི་འཆར་བ་ནའང་མྱོང་ཙམ་གྱི་རྣམ་པ་ཅན་དུ་འཆར་བའི་ཕྱིར་རོ། །ཞེས་པ་
ནས་གཉིས་སྣང་ནུབ་པ་མི་སྲིད་པར་འགྱུར་བའི་ཕྱིར་རོ་ཞེས་པའི་བར་གྱི་རྩོད་
ལན་འགྲོ་ཚུལ་ནི། འདི་ལ་ཁ་ཅིག །་སྔོ་འཛིན་རྟོག་པའི་ཞེན་གཞིར་རང་མཚན་
གྱིས་ཡོད་པ་ཁེགས་ན་དེ་སྣང་བའི་སྔོ་འཛིན་འཁྲུལ་ཤེས་སུ་འགྱུར་དགོས་ལ། དེ་
ལྟ་ན་གཉིས་སྣང་འཁྲུལ་བའི་ཆ་ཐམས་ཅད་དང་བྲལ་བའི་རང་གི་མྱོང་བྱ་རྣམ་ཤེས་
མྱོང་བའི་ངོ་བོར་རང་མཚན་གྱིས་གྲུབ་པར་སྨྲ་བའི་རྣལ་འབྱོར་སྤྱོད་པ་བའི་གྲུབ་
མཐའ་དོར་བར་འགྱུར་རོ་ཞེས་སྐྱོན་བརྗོད་པ་ན། དེའི་ལན་དུ། སྐྱོན་མེད་དེ། རང་
རིག་ལ་རྣམ་ཤེས་རྟོག་པའི་ཞེན་གཞི་ཡིན་པ་མི་སྣང་ལ་སྔོ་འཛིན་ལ་སྔོན་པོ་ཕྱི་
རོལ་ཏུ་ཞེན་པའི་ཞེན་གཞི་ཡིན་པ་སྣང་བའི་ཕྱིར་ཏེ། ཞེན་གཞི་ཡིན་པ་དེ་གཉིས་
སྣང་ནུབ་པའི་རང་རིག་སོགས་ལ་འཆར་དུ་མི་རུང་ཞིང་གཉིས་སྣང་ཅན་གྱི་སྔོ་ .
འཛིན་ལ་སྣང་བ་མི་འགལ་བའི་ཕྱིར་རོ། །ཞེས་གསུངས།



རྟོག་པའི་ཞེན་གཞི་དེ་སྣང་བ་ན་གཉིས་སྣང་ཡོད་དགོས་པའི་རྒྱུ་མཚན་ནི།
དྲང་ངེས་རྣམ་འབྱེད་ལས། དེའི་སྤྱི་རྟོག་པ་ལ་འཆར་བ་ན་ངེས་པར་གཉིས་སྣང་
གི་རྣམ་པ་ཅན་དུ་འཆར་བའི་ཕྱིར་རོ། །འདི་ཤེས་པ་ལ་མཚུངས་པ་མ་ཡིན་ཏེ། རྟོག་
པ་ལ་སྤྱི་འཆར་བ་ནའང་མྱོང་ཙམ་གྱི་རྣམ་པ་ཅན་དུ་འཆར་བའི་ཕྱིར་རོ། །ཞེས་
གསུངས། དེའི་དོན་ནི་གཟུགས་སོགས་རྟོག་པའི་ཞེན་གཞིར་སྣང་བ་ན་གཉིས་
སྣང་ཡོད་དགོས་ཏེ། དབང་ཤེས་ལ་ཞེན་གཞིར་ཇི་ལྟར་སྣང་བ་དེའི་སྤྱིའམ་ཞེན་
གཞི་ཇི་ལྟར་འཆར་བའི་ཚུལ་རྗེས་སུ་དྲན་ཤེས་ཀྱི་ཡུལ་དུ་འཆར་བ་ན་དབང་ཤེས་
དེ་གཉིས་སྣང་གི་རྣམ་པ་ཅན་དུ་འཆར་བའི་ཕྱིར། སྣང་ཚུལ་འདི་རང་རིག་ལ་རྣམ་
ཤེས་འཆར་ཚུལ་དང་གཏན་མི་མཚུངས་ཏེ། རང་རིག་ལ་ཤེས་པ་ཇི་ལྟར་འཆར་
ཚུལ་ཕྱིས་སུ་དྲན་པའི་ཡུལ་དུ་འཆར་བ་ན་རང་རིག་དེ་རང་གི་མྱོང་བའི་ཤེས་པ་
དེ་མྱོང་ཙམ་གྱི་བདག་ཉིད་ཅན་ཞིག་ཏུ་འཆར་བའི་ཕྱིར། ཞེས་པའི་དོན་ཡིན་ནོ།།
སྤྱིར་རྟོག་པ་ལ་གཉིས་སྣང་ཡོད་ཅེས་པ་རྟོག་པ་རང་ལ་ཡུལ་དེ་འཆར་བ་ན་
ཡུལ་དེའི་སྒྲ་དོན་ཅི་རིགས་པ་དང་འདྲེས་ནས་འཛིན་པ་ལ་བྱ་ཞིང་། ཡུལ་དེ་གཉིས་
སྣང་གི་རྣམ་པ་ཅན་དུ་འཆར་བ་ཞེས་པ་ནི་རྟོག་པ་དེ་ལ་གང་འཆར་བའི་ཡུལ་དེ་
གཉིས་སྣང་བཅས་ནུབ་གང་དུ་འཇོག་མིན་དཔྱོད་པ་ཡིན་པས་མི་མཚུངས་སོ།།
98 བློ་གླིང་པར་མ། ཤོག་གྲངས། ༧༢



རྩོམ་གཞི་ཞེ་གཉིས་པ། བསྟན་བཅོས་ལས། ཡུམ་གྱི་མདོ་ནས་མེད་ཅེས་
གསུངས་པ་ཐམས་ཅད་ཀྱིས་ཀུན་བཏགས་འགོག་པ་ཐེག་བསྡུས་ལས་གསུངས་པ་
རྣམས་ལ་དགོངས་འགྲེལ་གྱིས་ཀུན་བཏགས་འགོག་ཚུལ་འདི་མི་ཤེས་ན། གཟུང་
འཛིན་རྫས་གཞན་གྱི་ཀུན་བཏགས་ཁོ་ན་ལ་བཤད་པས་རྣལ་འབྱོར་སྤྱོད་པ་བ་
དག་གི་ལུགས་ལ་ཡང་ཆེས་མི་རིགས་པ་དུ་མ་ཞིག་སྨྲ་དགོས་ལ། རྟག་མི་རྟག་
ལ་སོགས་པ་གང་དུ་ཡང་གཟུང་ས་མེད་པར་གསུངས་པ་རྣམས་ཀྱང་ལུགས་
འདིས་བཤད་པར་ཤིན་ཏུ་དཀའོ། །ཞེས་གཟུང་འཛིན་རྫས་གཞན་གྱིས་སྟོང་པའི་
སྟོང་ཉིད་དེ་ཆོས་གང་དང་གང་གི་སྟེང་དུ་འཇོག་མིན་དང་། ཕྱོགས་གླང་ཡབ་སྲས་
ཀྱི་གཞུང་དུ་འཇུག་གཞིར་རང་གི་མཚན་ཉིད་ཀྱིས་གྲུབ་པས་སྟོང་པའི་སྟོང་ཉིད་
བཤད་ཡོད་མེད།
རྩོམ་གཞི་ཞེ་གཉིས་པའི་ལན། བསྟན་བཅོས་ལས།༧ དགོངས་འགྲེལ་
གྱིས་ཀུན་བཏགས་འགོག་ཚུལ་འདི་མི་ཤེས་ན། ཞེས་པ་ནས། ལུགས་འདིས་
བཤད་པ་ཤིན་ཏུ་དཀའོ། །ཞེས་དང་། ཕྱོགས་གླང་ཡབ་སྲས་ཀྱིས་གཟུང་འཛིན་
གཉིས་སྟོང་འདུས་མ་བྱས་ཀྱི་སྟེང་དུ་འཇོག་པར་མི་འདོད་ཀྱང་། འདུས་མ་བྱས་ཀྱི་
སྟེང་དུ་མཚན་ཉིད་གསུམ་འཇོག་ཚུལ་ནི་ནམ་མཁའ་ལྟ་བུ་ལ་སྦྱར་ན་ནམ་མཁའ་
འཛིན་པའི་ཚད་མ་ཚད་མ་ཞེས་པའི་སྒྲ་འཇུག་པའི་འཇུག་གཞིར་རང་གི་མཚན་
ཉིད་ཀྱིས་གྲུབ་པས་སྟོང་པ་ཡོངས་གྲུབ་དང་། དེར་རང་མཚན་གྱིས་གྲུབ་པ་ཀུན་
99 བློ་གླིང་པར་མ། ཤོག་གྲངས། ༧༤



བཏགས། དེ་འཛིན་པའི་ཚད་མ་དེའི་གཞན་དབང་ཡིན་པ་དེ་བཞིན་དུ་འདུས་མ་
བྱས་གཞན་ལའང་སྦྱར་རོ། །སྟོང་ཐུན་ལས།༠༠ དེ་ཡང་རྣམ་འགྲེལ་ངེས་གཉིས་
སུ་དབང་ཤེས་ལ་ལྟོས་པའི་གཟུང་འཛིན་རྫས་གཞན་དུ་འཛིན་པ་ཆོས་ཀྱི་བདག་
འཛིན་དུ་བཤད་པ་མ་གཏོགས་ངོ་བོ་དང་ཁྱད་པར་དུ་ཀུན་བཏགས་པ་རང་གི་
མཚན་ཉིད་ཀྱིས་གྲུབ་པར་འཛིན་པ་ཆོས་ཀྱི་བདག་འཛིན་དུ་བྱས་ནས་དེས་གཟུང་
བ་ལྟར་གྲུབ་པ་འགོག་པའི་ཚུལ་གསལ་བར་མ་བཤད་ཀྱང་། དེ་ཙམ་ཞིག་མཐོང་
བ་རྒྱུ་མཚན་དུ་བྱས་ཏེ། ངོ་བོ་དང་ཁྱད་པར་དུ་ཀུན་བཏགས་པ་རང་གི་མཚན་ཉིད་
ཀྱིས་གྲུབ་པ་བཀག་པའི་ཆོས་ཀྱི་བདག་མེད་ཐོགས་མེད་ཀྱི་ལུགས་དང་། དབང་
ཤེས་ལ་ལྟོས་པའི་གཟུང་འཛིན་རྫས་གཞན་བཀག་པའི་ཆོས་ཀྱི་བདག་མེད་ཕྱོགས་
གླང་ཆོས་གྲགས་ཀྱི་ལུགས་ཞེས་འཛིན་པ་ནི་མཐོང་རྒྱ་ཆུང་བའི་གཏམ་སྟེ། སློབ་
དཔོན་འཕགས་པ་ཐོགས་མེད་ཀྱི་ཐེག་བསྡུས་སུ། དེ་ལ་ཀུན་བཏགས་པའི་མཚན་
ཉིད་གང་ཞེ་ན། གང་དོན་མེད་ཀྱང་རྣམ་པར་རིག་པ་ཙམ་དོན་ཉིད་དུ་སྣང་བ་གང་
ཡིན་པའོ་ཞེས་དང༌། ཕྱོགས་ཀྱི་གླང་པོས་བརྒྱད་སྟོང་དོན་བསྡུས་སུ་ངོ་བོ་དང་
ཁྱད་པར་དུ་བཏགས་པ་རང་གི་མཚན་ཉིད་ཀྱིས་གྲུབ་པ་བཀག་པའི་ཆོས་ཀྱི་བདག་
མེད་ཤེར་ཕྱིན་གྱི་མདོའི་དོན་དུ་འགྲེལ་ཚུལ་ཐེག་བསྡུས་ཇི་ལྟ་བ་བཞིན་དུ་གསལ་
བར་བཤད་པའི་ཕྱིར་རོ། །ཞེས་གསུངས་པ་དང་། གསེར་ཕྲེང་ལས། དེ་ལྟར་
གྲགས་ཀྱང་བརྒྱད་སྟོང་དོན་བསྡུས་ཀྱི་བརྗོད་བྱའི་གཙོ་བོ་སྟོང་ཉིད་བཅུ་དྲུག་
100 སེར་བྱེས་པར་མ། ཤོག་གྲངས། ༣༤
101 བློ་གླིང་པར་མ། སྟོད་ཆ། ཤོག་གྲངས། ༧



80
རྣམ་གཡེང་གི་རྟོག་པ་བཅུའི་གཉེན་པོར་སྒྲུབ་པ་ལ་གདམས་པའི་མདོའི་འགྲེལ་
ཚུལ་དང་། ཞེས་པ་ནས་ངོ་བོ་ཉིད་གསུམ་གྱིས་མདོ་འགྲེལ་ཚུལ་རྣམས་རིམ་པ་
ལྟར་དབུས་མཐའ་དང་ཐེག་པ་ཆེན་པོ་བསྡུས་པ་ཇི་ལྟ་བ་བཞིན་སྣང་བས། ཞེས་
སོགས་གསུངས་པའི་ཕྱིར། ཐེག་བསྡུས་ཇི་ལྟ་བ་བཞིན་ཞེན་གཞིར་རང་མཚན་
གྱིས་གྲུབ་པ་བཀག་པའི་སྒོ་ནས་མཚན་ཉིད་གསུམ་གྱི་རྣམ་གཞག་འཇོག་པར་
སྣང་ལ། ཤེར་མདོའི་དགོངས་གཞི་ཡང་དེ་ཉིད་ལ་དགོངས་ནས་གསུངས་པའི་
ཕྱིར་སྙམ་མོ།།
རྩོམ་གཞི་ཞེ་གསུམ་པ། བསྟན་བཅོས་ལས། བྱང་ས་དང་ཐེག་བསྡུས་
དང་ཀུན་ལས་བཏུས་ལ་སོགས་པར་འཚོལ་བ་བཞི་དང་ཡོངས་སུ་ཤེས་པ་བཞི་
གསུངས་པ་ནི། རྣམ་རིག་པའི་ལྟ་བ་གཏན་ལ་འབེབས་བྱེད་རྣམ་པར་རིག་པ་
ཙམ་ལ་འཇུག་པའི་སྒོ་དམ་པ་ཉོན་མོངས་པ་རྣམས་ཀྱིའང་གཞི་བྱེད་པའི་རྣམ་རྟོག་
ཤེས་སྒྲིབ་ཀྱི་གཉེན་པོར་གསུངས་ལ། ཞེས་འཚོལ་བ་བཞི་དང་ཡོངས་སུ་ཤེས་པ་
བཞིའི་སྒོ་ནས་རྣམ་རིག་ཙམ་ལ་འཇུག་ཚུལ་དང་། ཆོས་ཐམས་ཅད་བག་ཆགས་
སད་སྟོབས་ཀྱིས་གྲུབ་མིན།
རྩོམ་གཞི་ཞེ་གསུམ་པའི་ལན། འཚོལ་བ་བཞིའི་འཇོག་ཚུལ་གཉིས་ཡོད་
པ་སྟེ། དེ་ཡང་ངོ་བོ་དང་ཁྱད་པར་དུ་ཀུན་བཏགས་པའི་ཀུན་བཏགས་ཀྱི་དབང་དུ་
བྱས་པ་གཅིག་དང་། ཕྱི་དོན་མེད་པའི་དབང་དུ་བྱས་པ་གཉིས་ཡོད་པས། དང་པོའི་
དབང་དུ་བྱས་པའི་དཔེར་མཚོན་ནི། བུམ་པ་ཞེས་པའི་མིང་དེ་བུམ་པ་ཞེས་པའི་



90
མིང་འཇུག་པའི་གཞིར་ལྟོ་ལྡིར་བའི་མིང་དུ་རང་གི་མཚན་ཉིད་ཀྱིས་གྲུབ་མི་གྲུབ་
དང༌། མིང་དེ་བརྗོད་འདོད་ཀུན་སློང་དབང་གིས་བུམ་པ་ཞེས་བཏགས་པ་གང་ཡིན་
འཚོལ་ན་མིང་འཚོལ་བ་ཡིན་ཞིང་། བུམ་པ་ཞེས་པའི་མིང་དེ་ལྟོ་ལྡིར་བའི་མིང་དུ་
རང་གི་གནས་ལུགས་ཀྱི་དབང་གིས་མ་གྲུབ་པར་རྟོགས་པ་ན་མིང་འཚོལ་བའི་སྒོ་
ནས་རྣམ་རིག་ཙམ་ལ་འཇུག་པའོ། །དེ་བཞིན་དུ་གཞན་གསུམ་ལའང་རིགས་འགྲེ།
གཉིས་པའི་དབང་དུ་བྱས་པ་ནི། དཔེར་ན། བུམ་པ་ཞེས་པའི་མིང་དེ་ལྟོ་
ལྡིར་བ་ལ་གློ་བུར་དུ་ཡིད་ཤེས་རྟོག་པ་ལ་སྣང་བའི་དབང་གིས་བཏགས་པ་ཙམ་
ཞིག་ཡིན་ནམ། དེ་ལྟོ་ལྡིར་བའི་མིང་དུ་ཕྱི་རོལ་དོན་དུ་གྲུབ་པ་གང་ཡིན་འཚོལ་
བ་ན་མིང་འཚོལ་བའོ། །གཞན་གསུམ་ལའང་རིགས་འགྲེ།
ཡོངས་སུ་ཤེས་པ་ནི། དཔེར་ན། བུམ་པ་ཞེས་པའི་མིང་དེ་ལྟོ་ལྡིར་བ་ལ་གློ་
བུར་དུ་ཡིད་ཤེས་རྟོག་པ་ལ་སྣང་བའི་དབང་གིས་བཞག་ཙམ་ཡིན་གྱི་དེ་ལྟར་མིན་
པར་ལྟོ་ལྡིར་བའི་མིང་དུ་ཕྱི་རོལ་དོན་དུ་མ་གྲུབ་པར་མངོན་སུམ་དུ་ཤེས་པའི་རིག་
པ་དེ་མིང་ཤེས་པའི་རིག་པའོ། །དེ་བཞིན་དུ་གཞན་གསུམ་ལའང་རིགས་འགྲེ།
འགོག་བདེན་དང་ནམ་མཁའ་སོགས་བག་ཆགས་སད་སྟོབས་ཀྱིས་གྲུབ་
ཅེས་པའི་བག་ཆགས་ནི་རང་འཛིན་ཚད་མ་འཇོག་བྱེད་ཀྱི་བག་ཆགས་དེ་ཡིན་
ལ། བག་ཆགས་དེ་འཇོག་བྱེད་ཀྱི་ཤེས་པ་ནི་གང་ཟག་བྱེ་བྲག་པ་ལྟ་བུ་ལ་སྦྱར་
ནི་ནམ་མཁའ་འཛིན་པའི་ཚད་མའི་སྔ་རོལ་ཏུ་བྱུང་བའི་ནམ་མཁའ་འཛིན་པའི་
ཡིད་དཔྱོད་སོགས་འཇོག་ཆོག་པར་མངོན་ནོ།།



91
ལྷ་རམས་དང་པོ།
རྩོམ་གཞི་ཞེ་བཞི་པ། བསྟན་བཅོས་ལས། ཉན་རང་དང་བྱང་སེམས་གསུམ་
གས་ལམ་འདི་ཉིད་དང་སྒྲུབ་པ་འདི་ཉིད་ཀྱིས་མྱ་ངན་ལས་འདས་པ་འཐོབ་པས།
ཞེས་སྐབས་འདིའི་ལམ་དང་སྒྲུབ་པ་ངོས་འཛིན་དང་། ལེགས་པར་རྣམ་པར་ཕྱེ་
བའི་ཆོས་འཁོར་ཐེག་པ་ཐམས་ཅད་ལ་ཞུགས་པའི་ཆེད་དུ་གསུངས་པའི་དོན་ནི་
དེའོ། །ཞེས་པའི་གཞུང་དོན་འགྲེལ་ཚུལ་ལ་མི་མཐུན་པ་ཡོད་མེད་བཅས།
རྩོམ་གཞི་ཞེ་བཞི་པའི་ལན། དེ་ཡང་དོན་དམ་ཡང་དག་འཕགས་ཀྱི་ལེའུ་
ལས། དོན་དམ་ཡང་དག་འཕགས། དེ་ལ་སེམས་ཅན་ཉན་ཐོས་ཀྱི་ཐེག་པའི་རིགས་
ཅན་རྣམས་ཀྱིས་ཀྱང་ལམ་འདི་ཉིད་དང་སྒྲུབ་པ་འདི་ཉིད་ཀྱིས་གྲུབ་པ་དང་བདེ་བ་
བླ་ན་མེད་པའི་མྱ་ངན་ལས་འདས་པ་འཐོབ་པར་འགྱུར་ལ། སེམས་ཅན་རང་སངས་
རྒྱས་ཀྱི་ཐེག་པའི་རིགས་ཅན་རྣམས་དང་། དེ་བཞིན་གཤེགས་པའི་རིགས་ཅན་ ་
རྣམས་ཀྱིས་ཀྱང་ལམ་འདི་ཉིད་དང་སྒྲུབ་པ་འདི་ཉིད་ཀྱིས་གྲུབ་པ་དང་བདེ་བ་བླ་
ན་མེད་པའི་མྱ་ངན་ལས་འདས་པ་འཐོབ་པར་འགྱུར་བས་འདི་ནི། ཉན་ཐོས་དང་།
རང་སངས་རྒྱས་དང་། བྱང་ཆུབ་སེམས་དཔའ་རྣམས་ཀྱི་རྣམ་པར་དག་པའི་ལམ་
གཅིག་པ་ཡིན་ལ། རྣམ་པར་དག་པ་གཅིག་སྟེ། གཉིས་པ་གང་ཡང་མེད་པས། ཞེས་
གསུངས་པའི་སྐབས་སུ་ལམ་དང་སྒྲུབ་པ་གཉིས་ནི། གཞན་དབང་དེ་ཉིད་དགག་
བྱའི་ཀུན་བཏགས་ཀྱིས་སྟོང་པར་རྟོགས་པའི་ལམ་དང་སྒྲུབ་པ་ལ་བྱེད་ཀྱང་། ཉན་



92
བ་
རང་རྣམས་ཀྱིས་ཆོས་ཀྱི་བདག་མེད་རྟོགས་པར་འགྱུར་བའི་སྐྱོན་མེད་དེ། གཞན་
དབང་དེ་ཉིད་དགག་བྱའི་ཀུན་བཏགས་ཀྱིས་སྟོང་པ་ཡོངས་གྲུབ་དེ་ལ་ཡང་གང་
ཟག་གི་བདག་མེད་ཀྱི་དབང་དུ་བྱས་པ་དང་། ཆོས་ཀྱི་བདག་མེད་ཀྱི་དབང་དུ་
བྱས་པའི་ཡོངས་གྲུབ་གཉིས་འཇོག་པའི་ཕྱིར་དང་། གང་ཟག་གི་བདག་མེད་ཀྱི་
དབང་དུ་བྱས་པའི་ཡོངས་གྲུབ་རྟོགས་པས་ཉོན་མོངས་དག་པར་བྱེད་པ་དང་། ཉོན་
མོངས་སྤངས་པ་ཙམ་གྱི་རྣམ་གྲོལ་ལ་ཐེག་པ་ཆེ་ཆུང་ཁྱད་མེད་པའི་རྒྱུ་མཚན་གྱིས་
དགོངས་འགྲེལ་ལས་རྣམ་དག་གི་ལམ་དང་རྣམ་དག་གཅིག་པར་གསུངས་སོ།།
དེ་ཡང་ལེགས་བཤད་སྙིང་པོ་ལས།༢༠2 དེའི་ཕྱིར་ལམ་འདི་ཉིད་ཅེས་
གསུངས་པ་ནི། གཞན་དབང་ཀུན་བཏགས་ཀྱི་མཚན་ཉིད་ཀྱིས་སྟོང་པར་རྟོགས་
པའི་ལམ་ལ་བྱེད་ཀྱང་ཆོས་ཀྱི་བདག་མེད་ཀྱི་ལམ་ལ་བྱ་མི་དགོས་ཏེ། གཞན་
དབང་ཀུན་བཏགས་ཀྱིས་སྟོང་པ་ལ་གང་ཟག་གི་བདག་མེད་ཀྱི་དབང་དུ་བྱས་པ་
ཡང་ཀུན་ལས་བཏུས་ལས་གསུངས་པའི་ཕྱིར་རོ། གང་ཟག་གི་བདག་མེད་རྟོགས་
པས་ཉོན་མོངས་དག་པར་བྱེད་པ་དང་ཉོན་མོངས་སྤངས་པ་ཙམ་གྱི་རྣམ་གྲོལ་ལ་
ཐེག་པ་ཆེ་ཆུང་ཁྱད་མེད་པས་རྣམ་དག་གི་ལམ་དང་རྣམ་དག་གཅིག་པར་ཡང་
གསུངས་སོ། ཞེས་གསུངས།
ལེགས་པར་རྣམ་པར་ཕྱེ་བའི་ཆོས་འཁོར་ཐེག་པ་ཐམས་ཅད་ལ་ཞུགས་
པའི་ཆེད་དུ་གསུངས་པའི་དོན་ནི་དེའོ་ཞེས་གསུངས་པའི་དོན་ནི། འཁོར་ལོ་དང་
102 བློ་གླིང་པར་མ། ཤོག་གྲངས། ༧༦



93
པོའི་ཆེད་དུ་བྱ་བའི་གདུལ་བྱས་གང་ཟག་གི་བདག་མེད་ལས་ཆོས་ཀྱི་བདག་
མེད་རྟོགས་མི་ནུས་པ་དང་། བར་པ་དེས་ཆོས་ཀྱི་བདག་མེད་རྟོགས་ནུས་པར་
མ་ཟད་གཞན་ལ་མ་བརྟེན་པར་མདོ་དེའི་དགོངས་དོན་ཇི་བཞིན་རྟོགས་ནུས་པ་
དང༌། ཐ་མའི་དེས་ཆོས་ཀྱི་བདག་མེད་རྟོགས་ནུས་ཀྱང་འཁོར་ལོ་ཐ་མ་ལ་མ་
བརྟེན་པར་བར་པའི་དགོངས་པ་ཇི་བཞིན་རྟོགས་མི་ནུས་ལ། དེ་ལ་བརྟེན་ནས་
བར་པའི་དགོངས་པ་དངོས་སུ་གོ་བའི་ཤུགས་ལ་དང་པོའི་དགོངས་པ་ཡང་གོ་
ནུས་པས། ལེགས་པ་རྣམ་པར་ཕྱེ་བའི་ཆོས་འཁོར་ཐེག་པ་ཐམས་ཅད་ལ་ཡང་དག་
པར་ཞུགས་པའི་ཆེད་དུ་གསུངས། ཞེས་པའི་ཐེག་པ་ཐམས་ཅད་ལ་ཡང་དག་པར་
ཞུགས་པའི་གདུལ་བྱའི་དོན་ནི་འཁོར་ལོ་ཐ་མ་ལ་བརྟེན་ནས་འཁོར་ལོ་གསུམ་གྱི་
དོན་འབྱེད་པ་ལ་ཐོས་བསམ་གྱིས་ཞུགས་པའི་དོན་དུ་བྱེད་དགོས་པ་ནི། ལེགས་
བཤད་སྙིང་པོ་ལས།203 གདུལ་བྱ་ནི་ཐེག་པ་ཐམས་ཅད་ལ་ཡང་དག་པར་ཞུགས་
པ་སྟེ། སྔ་མ་གཉིས་ནི་ཐེག་པ་ཆེ་ཆུང་སོ་སོ་བ་ཡིན་ལ་འདི་ནི་གཉིས་ཀའི་དབང་
དུ་བྱས་པའོ། ཞེས་དང་། །
ཕར་ཕྱིན་སྤྱི་དོན་ལས།1༠༠ ཐེག་པ་ཐམས་ཅད་ལ་ཡང་དག་པར་ཞུགས་
ཞེས་སོགས་ཀྱིས་འཁོར་ལོ་ཐ་མའི་ཆེད་དུ་བྱ་བའི་གདུལ་བྱ་ཇི་ལྟ་བུ་ཞིག་བསྟན་
ཅེ་ན། དེ་ནི་འདི་ཡིན་ཏེ། ཐེག་པ་ཞེས་པ་ནི་རྗོད་བྱེད་སྒྲ་ཡི་ཐེག་པ་སྟེ་འཁོར་ལོ་དང་
པོ་གཉིས་ཡིན་ལ། དེ་གཉིས་ལ་ཐམས་ཅད་ཅེས་མང་ཚིག་གིས་གསུངས་ཤིང་།
103 བློ་གླིང་པར་མ། ཤོག་གྲངས། ༧༦
104 ཤར་རྩེ་པར་མ། ཤོག་གྲངས། ༤༢



34
ཡང་དག་པར་ཞུགས་ཞེས་པ། དེ་གཉིས་ཀྱི་བརྗོད་བྱ་ལ་དོགས་པ་ཡང་དག་པར་
ཞུགས་པ་སྟེ། ཞེས་གསུངས་སོ། དེའི་དོན་འགྲེལ་ཚུལ་ལ་མི་མཐུན་པའང་ཡོད་དེ།
དྲང་ངེས་རྒོལ་ངན་ཚར་གཅོད་ལས། དེའི་ཆེད་དུ་བྱ་བའི་གདུལ་བྱ་ལ་ཐེག་པ་
ཐམས་ཅད་ལ་ཡང་དག་པར་ཞུགས་པ་ཞེས་བརྗོད་པའི་རྒྱུ་མཚན་ཡོད་དེ། དེ་ལ་
ཐེག་པ་ཆེ་ཆུང་གི་རིགས་ཅན་གཉིས་ཀ་ཡོད་པའི་རྒྱུ་མཚན་གྱིས་དེ་ལྟར་བརྗོད་
པའི་ཕྱིར། དེ་ལྟར་ཡང་དྲང་ངེས་རྣམ་འབྱེད་ལས། སྔ་མ་གཉིས་ནི་ཐེག་པ་ཆེ་
ཆུང་སོ་སོ་བ་ཡིན་ལ་འདི་ནི་གཉིས་ཀའི་དབང་དུ་བྱས་པའོ་ཞེས་གསུངས་པའི་
ཕྱིར། ཞེས་ཐེག་པ་ཐམས་ཅད་ལ་ཞེས་པའི་ཐེག་པ་དེ་དག་བརྗོད་བྱ་དོན་གྱི་ཐེག་
པ་ལ་བཞེད་པ་དང༌། །
ཀུན་མཁྱེན་དྲང་ངེས་མཐའ་དཔྱོད་ལས།༢༠༠ ཉན་ཐོས་ཀྱི་ཐེག་པ་ལ་ཞེས་
པའི་ཐེག་པ་དང་། ཐེག་པ་ཆེན་པོ་ལ་ཞེས་པའི་ཐེག་པ་དཾང་། ཐེག་པ་ཐམས་ཅད་
ལ་ཞེས་པའི་ཐེག་པ་དེ་དག་བརྗོད་བྱ་དོན་གྱི་ཐེག་པ་ལ་མི་བྱེད་པར་རྗོད་བྱེད་ཚིག་
གི་ཐེག་པ་ལ་བྱེད་རིགས་པའི་ཕྱིར། ཞེས་ཐེག་པ་དེ་དག་རྗོད་བྱེད་ཚིག་གི་ཐེག་པ་
ལ་བཞེད་པ་དང་རང་རེའི་ཡིག་ཆ་ཡང་དེ་དང་མཐུན་པ་ཡིན་ནོ།།
རྩོམ་གཞི་ཞེ་ལྔ་པ། བསྟན་བཅོས་ལས། དབྱིག་གཉེན་གྱིས་ཡུམ་གསུམ་
གནོད་འཇོམས་ལས། དེ་ལ་མིག་ཅེས་བྱ་བ་ནི་ཆོས་ཉིད་ཀྱི་མིག་གོ །མིག་གིས་
ཞེས་བྱ་བ་ནི་ཀུན་བཏགས་པ་དང་རྣམ་པར་བཏགས་པའི་མིག་གིས་སོ། །སྟོང་
105 སེར་བྱེས་པར་མ། ཤོག་གྲངས། ༧༢
106 སྒོ་མང་པར་མ། ཤོག་གྲངས། རར



95
ཞེས་བྱ་བ་ནི་བྲལ་ཞེས་བྱ་བའི་ཐ་ཚིག་གོ །དེ་བཞིན་དུ་རྣ་བ་རྣ་བས་སྟོང་ཞེས་
བྱ་བ་ལ་སོགས་པ་ལ་ཡང་སྦྱར་བར་བྱའོ། །ཞེས་པའི་སྐབས་ཀྱི་སྟོང་ཉིད་འཇོག་
ཚུལ་དང་། ལེགས་བཤད་གསེར་ཕྲེང་ལས། མདོར་ན་འདིའི་ལུགས་ཀྱི་ཐུན་མོང་
མ་ཡིན་པའི་དགག་བྱ་ནི་ཆོས་བདག་ཡིན་ལ་དེ་ཡང་ཀུན་བཏགས་འབའ་ཞིག་ལ་
འདོད་ཅིང་མཚན་ཉིད་གཞན་གཉིས་ཐོགས་མེད་སྐུ་མཆེད་ཀྱི་གཞུང་རྩོད་མེད་གང་
དུ་ཡང་རང་སྟོང་དུ་བསྒྲུབས་པ་མེད་དོ། །ཞེས་དང་། སྟོང་ཐུན་ལས་ཀྱང་། མདོ་
སྡེ་དགོངས་འགྲེལ་དང་། ཐོགས་མེད་སྐུ་མཆེད་ཀྱི་གཞུང་དང་མདོ་སྡེ་རྒྱན་དང་
དབུས་མཐའ་རྣམས་ཀྱིས་སྟོང་གཞི་གཞན་དབང་དངོས་པོ་བདེན་གྲུབ་དེ་ཉིད།
ཀུན་བཏགས་དངོས་མེད་དེས་སྟོང་པ་གཞན་སྟོང་གི་དོན་དུ་ཆེས་གསལ་བར་ཡང་
ཡང་བཤད་པ་ལ། ཞེས་པའི་གཞུང་འདི་དག་གིས་སེམས་ཙམ་པའི་ལུགས་ཀྱི་སྟོང་
ཉིད་གཞན་སྟོང་དུ་བསྟན་མིན། དེ་དང་ཇོ་ནང་པས་འདོད་པའི་གཞན་སྟོང་ལ་ཁྱད་
པར་ཡོད་མེད། ལྟ་བ་ལ་མེད་དགག་དང་རང་སྟོང་ཡིན་དགོས་པར་གསུངས་པའི་
ཤེས་བྱེད་ཀྱི་ཁུངས་གང་ཡོད།
རྩོམ་གཞི་ཞེ་ལྔ་པའི་ལན། དེའི་སྐབས་སུ་ཇོ་ནང་པ་དག་ན་རེ། དབྱིག་གཉེན་
གྱིས་ཡུམ་གསུམ་གནོད་འཇོམས་སུ། ཆོས་ཉིད་ཀྱི་མིག་སྟེ་མིག་གི་ཡོངས་གྲུབ་
ནི་ཀུན་བཏགས་ཀྱི་མིག་དང་རྣམ་བཏགས་ཏེ་གཞན་དབང་གི་མིག་གིས་སྟོང་པ་སྟེ་
ཡོངས་གྲུབ་སྟོང་གཞིར་བྱས་ནས་ངོ་བོ་ཉིད་གཞན་གཉིས་ཀྱིས་སྟོང་པར་གསུངས་
པ་མི་འཐད་པར་ཐལ། སྐབས་ཐམས་ཅད་དུ་གཞན་དབང་སྟོང་གཞིར་བྱས་ནས་ངོ་



96
བོ་དང་ཁྱད་པར་དུ་བཏགས་པའི་ཀུན་བཏགས་དང་གཟུང་འཛིན་རྫས་གཞན་གྱི་
ཀུན་བཏགས་གཉིས་ཡིན་པའི་ཚུལ་གྱིས་སྟོང་པ་ཡོངས་གྲུབ་ཏུ་བྱ་དགོས་པའི་
ཕྱིར། རྟགས་ཁས་ཞེས་ཟེར་རོ། དེའི་ལན་ལ། གཞན་དབང་ཀུན་བཏགས་ཀྱིས་
སྟོང་པ་དེ་ཁོ་ན་ཉིད་དུ་འཐད་པར་བསྟན་པ་ནི། ལེགས་བཤད་སྙིང་པོ་ལས།207
དེ་ལ་རྣམ་འབྱོར་སྤྱོད་པ་བ་དང་ཞེས་སོགས་དང་། གནོད་འཇོམས་ཀྱི་ལུང་དོན་
ཁྱོད་ཀྱི་བཞེད་པ་ལྟར་མིན་པ་བསྟན་པ་ནི། གནོད་འཇོམས་ཀྱིས་བཤད་པ་ནི་ཞེས་
སོགས་དང་། དེ་ཡང་གནོད་འཇོམས་ཀྱི་མདོར་བསྟན་སྐབས་ཀྱི་ཚིག་ཟིན་ལྟར་ན་
ཡོངས་གྲུབ་མཚན་ཉིད་གཞན་གཉིས་ཀྱིས་སྟོང་པ་གནས་ལུགས་སུ་གསུངས་པ་
ལྟར་སྣང་མོད་དེའི་དོན་དེ་ལྟར་མ་ཡིན་ཏེ། རྒྱས་བཤད་དུ་དེ་ལ་བརྗོད་པར་བྱ་བ་
དང་བརྗོད་པའི་རྣམ་པར་བཟུང་བའི་མིག་ཅེས་བྱ་བའི་དངོས་པོ་ནི་ཀུན་བཏགས་
པའི་མིག་ཡིན་ནོ། ། ཞེས་སོགས་ཀྱིས་རྟོག་པ་ལ་ཤར་བའི་མིག་གི་སྒྲ་དོན་གྱི་སྤྱི་
ནི་ཀུན་བཏགས་ཀྱི་མིག་དང་། མིག་རང་མཚན་པ་ནི་རྣམ་བཏགས་ཀྱི་མིག་དང་།
མཉམ་གཞག་གི་ངོར་མཚན་ཉིད་གཞན་གཉིས་ཀྱིས་སྟོང་པ་ནི་ཡོངས་གྲུབ་ཀྱི་
མིག་ཏུ་བཤད་ཅིང་། ཡོངས་གྲུབ་སྟོང་གཞིར་བྱས་ནས་ངོ་བོ་ཉིད་གཞན་གཉིས་
ཀྱིས་སྟོང་པ་གནས་ལུགས་སུ་མ་གསུངས་པའི་ཕྱིར།
དེ་བཞིན་དུ་གསེར་ཕྲེང་ལས།10 གལ་ཏེ་གསུམ་གྱི་གནོད་འཇོམས་སུ་
ཆོས་ཉིད་ཀྱི་མིག་ལ་སོགས་པ་རྣམ་བཏགས་དང་ཀུན་བཏགས་ཀྱི་མིག་ལ་སོགས་
107 བློ་གླིང་པར་མ། ཤོག་གྲངས། ༧༧
108 བློ་གླིང་པར་མ། ཤོག་གྲངས། ༤༧༥



o7
པས་སྟོང་པར་གསུངས་པའི་སྟོང་ཉིད་དང་ཕྱོགས་འདི་རྗེས་སུ་མཐུན་ཞེ་ན། སྟོང་
པ་ཉིད་ཀྱི་ཚུལ་འདི་འཕགས་ཡུལ་གྱི་མཁས་པ་ཞིག་གིས་བཀྲལ་བར་འདོད་ན་
གནོད་འཇོམས་འདི་དང་མཐུན་པར་འདོད་དགོས་ཏེ། འདི་དང་འདིའི་རྗེས་སུ་
མཐུན་པ་འབུམ་གྱི་གནོད་འཇོམས་དང་མན་ངག་རྗེས་འབྲང་གསུམ་དུ་ཆོས་ཉིད་
སྟོང་གཞིར་བྱས་ནས་ཀུན་བཏགས་གཞན་དབང་གཉིས་ཀྱིས་སྟོང་པར་གསུངས་
ཀྱི་གཞན་དབུ་སེམས་ཀྱི་པཎྜི་ཏ་ཆེན་པོ་སུས་ཀྱང་དེ་ལྟར་མ་བཤད་པས་སོ། །
ཞེས་གསུངས་པའི་དོན་ཡང་གོང་བཞིན་ནོ།།
འོན་ཀྱང་གནོད་འཇོམས་ཀྱིས་མཉམ་གཞག་གི་ངོར་ཡོངས་གྲུབ་གཞན་
དབང་དང་ཀུན་བཏགས་གཉིས་ཀྱིས་སྟོང་པ་བཤད་པ་དེ། ཤེར་མདོའི་མིག་ནི་
མིག་གིས་སྟོང་ངོ་ཞེས་སོགས་ཀྱི་དོན་དུ་འཆད་པ་མི་ལེགས་ཏེ། དེའི་དོན་སྤྱིར་
རྣམ་བཏགས་ཀྱི་མིག་ཀུན་བཏགས་ཀྱི་མིག་གིས་སྟོང་པ་ཆོས་ཉིད་དུ་བཤད་དགོས་
པའི་ཕྱིར། །
ཡང་གསེར་ཕྲེང་ལས།203 མདོར་ན་འདིའི་ལུགས་ཀྱི་ཐུན་མོང་མ་ཡིན་
པའི་དགག་བྱ་ནི་ཆོས་བདག་ཡིན་ལ། དེ་ཡང་ཀུན་བཏགས་འབའ་ཞིག་ལ་འདོད་
ཅིང་མཚན་ཉིད་གཞན་གཉིས་ཐོགས་མེད་སྐུ་མཆེད་ཀྱི་གཞུང་རྩོད་མེད་གང་དུ་
ཡང་རང་སྟོང་དུ་བསྒྲུབས་པ་མེད་དོ། །ཞེས་པའི་དོན་ནི། སྤྱིར་སེམས་ཙམ་པའི་
སྐབས་སུ་སྟོང་ཉིད་གཞན་སྟོང་དུ་བསྟན་པ་མ་ཡིན་གྱི། ཇོ་ནང་པའི་ཀུན་མཁྱེན་
དོལ་བུ་བ་ཤེས་རབ་རྒྱལ་མཚན་རྗེས་འབྲང་དང་བཅས་པས་ཤེར་མདོ་སོགས་
109 བློ་གླིང་པར་མ། ཤོག་གྲངས། ༤༧༤



98
སུ་ཆོས་རྣམས་ངོ་བོ་ཉིད་མེད་པར་གསུངས་པའི་ཆོས་ནི་ཀུན་རྫོབ་ཙམ་གྱི་ཆོས་
རྣམས་ལ་དགོངས་ཀྱི། དོན་དམ་ནི་རང་གི་ངོ་བོ་བདེན་པར་གྲུབ་ཅིང་ཀུན་རྫོབ་པའི་
ཆོས་གཞན་གྱིས་སྟོང་པས་གཞན་སྟོང་ཡིན་པར་འདོད་པར་ལྟར། གཞན་དབང་
ཀུན་བཏགས་གཉིས་དེ་ལྟ་བུའི་རང་སྟོང་དུ་ཐོགས་མེད་སྐུ་མཆེད་ཀྱི་གཞུང་རྩོད་
མེད་གང་དུ་ཡང་བསྒྲུབས་པ་མེད་ཅེས་པའི་དོན་ཡིན་པས། ཇོ་ནང་པས་བཞེད་
པའི་གཞན་སྟོང་དང་ག་ལ་འདྲ། །
སྟོང་ཐུན་ལས།1 གཞན་ཡང་གོང་དུ་ཇི་སྐད་བཤད་པ་ལྟར། མདོ་དགོངས་
འགྲེལ་དང་། ཐོགས་མེད་སྐུ་མཆེད་ཀྱི་གཞུང་དང་མདོ་སྡེ་རྒྱན་དང་། དབུས་མཐའ་
རྣམས་ཀྱིས་སྟོང་གཞི་གཞན་དབང་དངོས་པོ་བདེན་གྲུབ་དེ་ཉིད། ཀུན་བཏགས་
དངོས་མེད་དེས་སྟོང་པ་གཞན་སྟོང་གི་དོན་དུ་ཆེས་གསལ་བར་ཡང་ཡང་བཤད་
པ་ལ། སྟོང་གཞི་བདེ་གཤེགས་སྙིང་པོ་དངོས་མེད་དེ་ཉིད། གཞན་དབང་དངོས་
པོ་འདུས་བྱས་ཀྱི་ཚོགས་ཀྱིས་སྟོང་པའི་གཞན་སྟོང་གཞུང་དེ་དག་གིས་བསྟན་
ཏོ་སྙམ་དུ་བཟུང་ནས་དེ་དག་ངེས་དོན་དུ་བསྒྲུབ་པ་ནི་བློ་གྲོས་སྨྱོས་པས་རང་གི་
གཤེད་མ་ལ་ཕར་འཛིན་པའོ། །ཞེས་གསུངས་པའི་དོན་ནི། བོད་སྔ་རབས་པ་ཁ་
ཅིག་གིས། དངོས་པོ་ཐམས་ཅད་ཐ་སྙད་པའི་བློ་འཁྲུལ་པའི་ངོ་ན་ཡོད་པ་ཙམ་མ་
གཏོགས། ཁོ་རང་གིས་ཁོ་རང་སྟོང་པ་ཡིན་པས་གོ་ཆོད་ཀྱི་ཆོས་སུ་ཅུང་ཟད་ཀྱང་
མེད་པར་འདོད་པ་དེ་མདོ་དགོངས་འགྲེལ་དང་ཐོགས་མེད་སྐུ་མཆེད་ཀྱི་གཞུང་
གི་སྒྲ་ཇི་བཞིན་པའི་དགོངས་པ་དང་ངེས་དོན་དུ་སྨྲ་བ་དང་། ཡང་ཁ་ཅིག་མངོན་
110 སེར་བྱེས་པར་མ་། ཤོག་གྲངས། ༢༩



པ་ཀུན་བཏུས་ལས། གང་ལ་གང་མེད་པ་དེ་ནི་དེས་སྟོང་པར་ཡང་དག་པར་རྗེས་
སུ་མཐོང་སྟེ། འདི་ལ་ལྷག་མ་གང་ཡིན་པ་དེ་ནི་འདིར་ཡོད་པའོ་ཞེས་ཡང་དག་པ་
ཇི་ལྟ་བ་བཞིན་དུ་རབ་ཏུ་ཤེས་སོ། །ཞེས་སོགས་ཀྱིས་བསྟན་པའི་ལྟ་བ་དེ་དབུ་མི་
རིགས་པའི་ཚོགས་ཀྱིས་གཏན་ལ་ཕབ་པའི་ལྟ་བ་དང་མཐུན་པར་སྨྲ་བ་རྣམས་ལ་
ནང་འགལ་བསྟན་པ་ཡིན་གྱི་སེམས་ཙམ་རང་ལུགས་ཀྱི་སྐབས་སུ་སྟོང་ཉིད་གཞན་
སྟོང་ཡིན་པར་དགོངས་འགྲེལ་སོགས་ཀྱི་དགོངས་པ་ཡིན་པ་ཆེས་གསལ་ཞེས་
པའི་དོན་མིན་པས་སྟོང་ཚུལ་འདི་ཀུན་མཁྱེན་ཇོ་ནང་པས་བཞེད་པའི་གཞན་སྟོང་
དང་རྣམ་པ་ཀུན་ཏུ་མི་མཚུངས་སོ།། ་ ་
དེ་དག་ལ་ནང་འགལ་བསྟན་ཚུལ་ནི་དབུ་མའི་སྐབས་སུ་རང་སྟོང་ཞེས་པ་
ནི་སྟོང་གཞི་གཞན་དབང་དེ་ཉིད་དགག་བྱ་བདེན་པར་གྲུབ་པའི་ངོ་བོ་ཡིན་པའི་
ཚུལ་གྱིས་སྟོང་པ་དེ་རང་སྟོང་གི་དོན་དུ་བཤད་དགོས་པ་ལས། དེ་ལས་གཞན་ཁོ་
རང་གིས་ཁོ་རང་སྟོང་པ་རང་སྟོང་གི་དོན་ཡིན་ན་རྒྱུ་དང་འབྲས་བུ་མཐའ་དག་རྒྱུ་
དང་འབྲས་བུ་མཐའ་དག་གིས་སྟོང་དགོས་པས་ལས་འབྲས་ལ་སོགས་པ་རི་བོང་
གི་རྭ་བཞིན་དུ་འགྱུར་བའི་ཕྱིར། འདི་ལས་ཐ་ཆད་པ་ཅི་ཞིག་འབྱུང་བར་འགྱུར།
སྟོང་ཐུན་ལས། དེ་བས་ན་ཆོས་ཐམས་ཅད་རང་སྟོང་དུ་འདོད་པ་ཁ་ཅིག་
དང་ཀུན་རྫོབ་ཙམ་རང་སྟོང་དུ་སྨྲ་བ་གཉིས་ཀ་རང་སྟོང་གི་དོན་འདི་ལྟར་ཁས་
ལེན་པ་ནི། ཐེག་པ་ཆེ་ཆུང་གང་གིས་ཀྱང་མ་བསྟན་ཅིང་། དྲང་དོན་དང་ངེས་དོན་
གྱི་མདོ་གང་གིའང་དོན་མ་ཡིན་ལ། སངས་རྒྱས་པའི་གྲུབ་མཐའ་སྨྲ་བ་སུའོང་དེ་
111 སེར་བྱེས་པར་མ། ཤོག་གྲངས། ༣༠



100
ལྟར་འདོད་པ་འཕགས་པའི་ཡུལ་དུ་མ་བྱུང་ངོ༌། །ཞེས་དང་། དབུ་མ་པའི་རང་
སྟོང་གི་དོན་ལ་ལྟོས་ན་མདོ་སྡེ་དགོངས་འགྲེལ་དང་ཐོགས་མེད་སྐུ་མཆེད་ཀྱི་
གཞུང་དང་མདོ་སྡེ་རྒྱན་སོགས་ལས་སྟོང་གཞི་གཞན་དབང་དེ་ཉིད་དགག་བྱ་
ཀུན་བཏགས་ཀྱིས་སྟོང་ཚུལ་འདི་གཞན་སྟོང་ཡིན་པར་ཆེས་གསལ་བའི་ཕྱིར། དེ་
དག་གི་སྐབས་སུ་བསྟན་པའི་ལྟ་བ་རྣམས་རིགས་ཚོགས་དང་མཐུན་པར་ཇི་ལྟར་
རིགས་ཏེ་ནང་འགལ་ཡིན་ནོ་ཞེས་པའོ། །དེའི་ཕྱིར་དགེ་ལྡན་རང་ལུགས་ལ་སྟོང་
ཉིད་རང་སྟོང་འདོད་པ་དང་མི་འགལ་ཏེ། སེམས་ཙམ་ཁོ་རང་གི་ལུགས་ལ་སྟོང་
ཉིད་གཞན་སྟོང་དུ་བཞེད་པ་དགེ་ལྡན་པའི་མཁས་པ་སུ་ཡང་མི་སྣང་བའི་ཕྱིར་རོ།། །
སེམས་ཙམ་པའི་ལུགས་ལ་ལྟ་བ་རང་སྟོང་ཡིན་པ་ནི་དབུས་མཐའི་འགྲེལ་
བཤད་ལས། གལ་ཏེ་གཉིས་པོ་ནི་རི་བོང་གི་རྭ་དང་འདྲ་ན་ཡང་ཇི་ལྟར་དེས་ཡང་
དག་པ་མ་ཡིན་པ་ཀུན་ཏུ་རྟོག་པ་སྟོང་སྟེ། དཔེར་ནོ། ཐག་པོའམ་སྒྱུ་མ་ལ་བདག་ཉིད་
ཀྱིས་མེད་པར་སྦྲུལ་གྱི་རྣམ་པ་དང་སྐྱེས་བུ་ལ་སོགས་པ་ལྟ་བུར་སྣང་བ་དེ་ཁ་ཅིག་
འཛིན་པ་བཟློག་པའི་ཕྱིར་སྦྲུལ་དང་སྐྱེས་བུ་ལ་སོགས་པས་སྟོང་ངོ་ཞེས་བརྗོད་པ་དེ་
བཞིན་དུ། ཡང་དག་པ་མ་ཡིན་པ་ཀུན་ཏུ་རྟོག་པ་ལ་ཡང་བདག་ཉིད་ཀྱིས་མེད་པར་
གཟུང་བ་དང་འཛིན་པའི་རྣམ་པར་སྣང་བ་དེ་ལ་བྱིས་པ་རྣམས་འཛིན་ཅིང་མངོན་
པར་ཞེན་པ་དོར་བར་བྱ་བའི་ཕྱིར་གཉིས་ཀྱིས་སྟོང་ཞེས་བཤད་དོ། །ཞེས་དང་།
ལེགས་བཤད་སྙིང་པོ་ལས།12 དེས་ན་དབུས་མཐའི་འགྲེལ་བཤད་ལས་
ཀྱང་གཙུག་ལག་ཁང་དགེ་སློང་ལ་སོགས་པས་སྟོང་པ་ལྟར་མིན་གྱི་ཐག་པ་སྦྲུལ་
112 བློ་གླིང་པར་མ། ཤོག་གྲངས། ༧༩



101
གྱིས་སྟོང་པ་ལྟར་ཡིན་པར་གསུངས་ཏེ། ཆོས་བདག་གིས་སྟོང་ཚུལ་གཞན་ཡང་
དེ་ལྟར་རོ། ཞེས་གསུངས་པའི་ཕྱིར་རོ།།
སྟོང་ཉིད་རང་སྟོང་ཡིན་པའི་ཁུངས་ནི། འཕགས་པ་དཀོན་མཆོག་བརྩེགས་
པའི་མདོ་ལས། འོད་སྲུངས་གཞན་ཡང་དབུ་མའི་ལམ་ཆོས་རྣམས་ལ་ཡང་དག་པར་
སོ་སོར་རྟོག་པ་ནི། གང་སྟོང་པ་ཉིད་ཀྱིས་ཆོས་རྣམས་སྟོང་པར་མི་བྱེད་དེ། ཆོས་
རྣམས་ཉིད་སྟོང་པ་དང་ཞེས་སོགས་དང་། རྩ་བ་ཤེས་ལས།19 རྒྱལ་བ་རྣམས་
ཀྱིས་སྟོང་ཉིད་ནི། །ལྟ་ཀུན་ངེས་པར་འབྱིན་པར་གསུངས། །གང་དག་སྟོང་པ་ཉིད་
ལྟ་བ། །དེ་དག་བསྒྲུབ་ཏུ་མེད་པར་གསུངས། །ཞེས་དང་། བཞི་བརྒྱ་པ་ལས།14
བདག་ནི་མྱ་ངན་འདའ་འགྱུར་ཞེས། །སྟོང་མིན་སྟོང་ལྟར་མཐོང་མིན་ཏེ། །ལོག་ལྟས་
མྱ་ངན་མི་འདའ་བར། །དེ་བཞིན་གཤེགས་པ་རྣམས་གསུང་ངོ༌། །ཞེས་པ་རྣམས་
སོ། །སྟོང་ཉིད་མེད་དགག་ཡིན་པའི་ཁུངས་ནི། སློབ་དཔོན་ཀླུ་སྒྲུབ་ཀྱི་འཇིག་རྟེན་
བརྟག་པ་ཞེས་བྱ་བའི་གཞུང་ཚིག་ཤེས་རབ་སྒྲོན་མར་དྲངས་པ་ལས།1s འདི་ནི་
ཡོད་ཉིད་འགོག་པ་སྟེ། །མེད་ཉིད་ཡོངས་སུ་འཛིན་པ་མིན། །ནག་པོ་མིན་ཞེས་
སྨྲས་པ་ན། །དཀར་པོ་ཡིན་ཞེས་མ་བརྗོད་བཞིན། །ཞེས་པའི་གཞུང་རྣམས་
སོ། །སྤྱིར་རང་སྟོང་དང་གཞན་སྟོང་གི་འདོད་ཚུལ་ལ་གོང་དུ་བཤད་པ་ལྟར་དུ་
མ་ཡོད་དོ།།
113 སྡེ། བསྟན། དབུ་མ། ཙ། ཤོག ༥༩-བ།
114 སྡེ། བསྟན། དབུ་མ། ཚ། ཤོག ༩-བ། །
115 སྡེ། བསྟན། དབུ་མ། ཚ། རབ་བྱེད་ལྔ་པ། ཤོག ༩༤-ན།



102
རྩོམ་གཞི་ཞེ་དྲུག་པ། གཟུང་འཛིན་རྫས་གཞན་གྱིས་སྟོང་པ་དང་འཇུག་
གཞིར་རང་མཚན་གྱིས་སྟོང་པ་གཉིས་རྟོགས་པའི་གོ་རིམ་དང་། དེ་གཉིས་ཀྱི་
དགག་བྱ་ཁེགས་དཀའ་སླ་ཡོད་མེད།
རྩོམ་གཞི་ཞེ་དྲུག་པའི་ལན། ལུགས་འདིར་རྟོག་པ་ཡིད་ཤེས་ལ་ལྟོས་པའི་
དེ་ཁོ་ན་ཉིད་ཀྱི་དགག་བྱ་དང་། རྟོག་མེད་དབང་ཤེས་ལ་ལྟོས་པའི་དེ་ཁོ་ན་ཉིད་ཀྱི་
དགག་བྱ་གཉིས་ཁེགས་པ་ལ་སྔ་ཕྱིའི་གོ་རིམ་ངེས་མ་ངེས་དང་། དེ་གཉིས་ཁེགས་
དཀའ་སླ་ཡོད་མེད་སོགས་ནི། དེ་ཡང་ཁྱད་གཞི་གཟུགས་ལྟ་བུའི་སྟེང་དུ་དགག་བྱ་
དེ་གཉིས་འཛིན་པའི་རྟོག་པ་ལ་དེ་གཉིས་འཛིན་ཚུལ་ལ་ཁྱད་པར་ཅུང་ཟད་ཀྱང་མེད་
པས། དེའི་སྟེང་དུ་དགག་བྱ་དེ་གཉིས་ཁེགས་པ་ལ་སྔ་ཕྱིའི་གོ་རིམ་མེད་ལ། དེའི་
སྟེང་དུ་དེ་གཉིས་ཁེགས་དཀའ་སླའི་ཁྱད་པར་ཡང་མེད་དེ། དེའི་སྟེང་དུ་གཟུགས་
གཟུགས་ཞེས་བརྗོད་པའི་སྒྲ་འཇུག་པའི་འཇུག་གཞིར་རང་གི་མཚན་ཉིད་ཀྱིས་
གྲུབ་པ་དང་། གཟུགས་གཟུགས་འཛིན་རྟོག་པའི་ཞེན་གཞིར་རང་གི་མཚན་ཉིད་
ཀྱིས་གྲུབ་པ་དང༌། གཟུགས་ཕྱི་རོལ་དོན་དུ་གྲུབ་པ་དང་། གཟུགས་དེ་ཉིད་རང་
འཛིན་ཚད་མ་ལས་རྫས་གཞན་དུ་གྲུབ་པ་རྣམས་དགག་བྱ་གནད་གཅིག་པ་ཡིན་
པའི་ཕྱིར་རོ།།
རྩོམ་གཞི་ཞེ་བདུན་པ། བསྟན་བཅོས་ལས། ཕྱི་རོལ་ལ་ལྟོས་པའི་གཟུང་
འཛིན་འགོག་པ་ནི། ཐེག་བསྡུས་སུ་རྨི་ལམ་དང་གཟུགས་བརྙན་ལ་སོགས་པའི་
རིགས་པ་དང་། ཉི་ཤུ་པར་རྡུལ་ཆ་མེད་འགོག་པའི་རིགས་པ་དང་། ཆོས་ཀྱི་



103
གྲགས་པས་གཟུང་འཛིན་གྱི་མཚན་ཉིད་སྐྱེས་ལ་འདྲ་བ་འགོག་པའི་རིགས་པ་དང་།
ཕྱོགས་གླང་གིས་རྡུལ་འདུས་པ་དང་ཕྲ་རབ་གཟུང་དོན་ཡིན་པ་འགོག་པའི་རིགས་
པ་རྣམས་ཡིན་ནོ། །ཞེས་སྐབས་འདིར་ཕྱི་དོན་འགོག་པའི་རིགས་པ་ལ་ལྷན་ཅིག་
དམིགས་ངེས་ཀྱི་རིགས་པ་མ་གསུངས་པ་ཇི་ཡིན།
རྩོམ་གཞི་ཞེ་བདུན་པའི་ལན། སྐབས་འདི་དག་ཏུ་ཆོས་ཀྱི་བདག་མེད་སྒྲུབ་
པའི་རིགས་པ་མང་པོ་གསུངས་ན་ཡང་ལྷན་ཅིག་དམིགས་ངེས་རྟགས་ཀྱིས་སྒྲུབ་
ཚུལ་མ་གསུངས་པའི་རྒྱུ་མཚན་གང་ཞེ་ན། དེ་ཡང་གཟུང་འཛིན་རྫས་གཞན་འགོག་
པའི་རིགས་པ་ལའང་ཕྱི་རོལ་ལ་ལྟོས་པའི་གཟུང་འཛིན་རྫས་གཞན་འགོག་པའི་
རིགས་པ་དང་། ནང་ཤེས་པ་ལ་ལྟོས་པའི་གཟུང་འཛིན་རྫས་གཞན་འགོག་པའི་
རིགས་པ་གཉིས་ཡོད་པ་ལས། དང་པོའི་དབང་དུ་བྱས་ནས་སྐབས་འདིར་ལྷན་
ཅིག་དམིགས་ངེས་རྟགས་ཀྱིས་སྒྲུབ་ཚུལ་མ་གསུངས་པ་ཡིན་ནམ་སྙམ་ལ། སྤྱིར་
ལུགས་འདིར་ཆོས་ཀྱི་བདག་མེད་སྒྲུབ་པའི་རིགས་པ་ལ་ལྷན་ཅིག་དམིགས་ངེས་
རྟགས་ཀྱིས་སྒྲུབ་ཚུལ་མ་གསུངས་པ་མ་ཡིན་ཏེ། ཚད་མ་རྣམ་འགྲེལ་ལས།16
ངེས་པར་བློ་དང་ལྷན་ཅིག་ཏུ། །ཅིག་ཅར་དུ་ནི་མྱོང་འགྱུར་བའི། །ཡུལ་ནི་དེ་ལས་
གཞན་ཉིད་དུ། །རྣམ་གང་གིས་ནི་འགྲུབ་པར་འགྱུར། །ཞེས་སོགས་དང་། ཚད་མ་
རྣམ་ངེས་ལས།27 ལྷན་ཅིག་དམིགས་པ་ངེས་པའི་ཕྱིར། །སྔོ་དང་དེ་བློ་གཞན་
མ་ཡིན། །ཞེས་པའི་གཞུང་རྣམས་ཀྱི་སྐབས་སུ་སྒྲུབ་པའི་ཕྱིར་རོ། །གོང་གི་ཕྱི་
དོན་འགོག་པའི་རིགས་པ་དེ་དག་ཆོས་ཀྱི་བདག་འཛིན་རགས་པ་འགོག་བྱེད་
116 སྡེ། བསྟན། ཚད་མ། ཅེ། ལེའུ་གསུམཔ། ཤོག ༡༣༣ -ན།
117 སྡེ། བསྟན། ཚད་མ། ཅེ། ཤོག ༡༦༦-ན།



104
མ་གཏོགས་ཕྲ་མོ་འགོག་བྱེད་ཡིན་མིན་ནི། དེ་ཡང་ཉི་ཤུ་པ་ནས་གསུངས་པའི་
རྡུལ་ཆ་མེད་འགོག་ཚུལ་དང་། རྣམ་འགྲེལ་དུ་མཚན་ཉིད་སྐྱེས་ལ་འདྲ་བ་འགོག་
ཚུལ་དང་། དམིགས་བརྟགས་སུ་རྡུལ་འདུས་པ་དང་། ཕྲ་རབ་གཟུང་དོན་ཡིན་པ་
འགོག་ཚུལ་རྣམས་ནི་ཕྱི་དོན་འགོག་པའི་ཡན་ལག་ཏུ་རྡུལ་ཆ་མེད་སོགས་བཀག་
པ་ཡིན་པས་དངོས་སུ་ཆོས་བདག་རགས་པ་འགོག་བྱེད་དང་། རིགས་པ་དེ་ལ་
བརྟེན་ནས་རིམ་གྱིས་ཆོས་བདག་ཕྲ་མོ་ཡང་འགོག་ནུས་སོ།།
ཐེག་བསྡུས་ལས། མིང་གི་སྔ་རོལ་བློ་མེད་ཕྱིར། །ཞེས་སོགས་ཀྱིས་
གཟུགས་སོགས་ཞེས་པའི་སྒྲ་འཇུག་པའི་འཇུག་གཞིར་རང་གི་མཚན་ཉིད་ཀྱིས་
གྲུབ་པ་འགོག་པའི་རིགས་པ་དང་། ཡང་ཐེག་བསྡུས་སུ།19 ཡི་དྭགས་དུད་འགྲོ་
མི་རྣམས་དང་། །ཞེས་སོགས་ཀྱིས་ཕྱི་དོན་འགོག་པའི་རིགས་པ་དང་། རྣམ་
འགྲེལ་ལས། ངེས་པར་བློ་དང་ལྷན་ཅིག་ཏུ། །ཞེས་སོགས་དང་། རྣམ་ངེས་ལས།
ལྷན་ཅིག་དམིགས་པ་ངེས་པའི་ཕྱིར། །ཞེས་སོགས་ཀྱིས་ལྷན་ཅིག་དམིགས་ངེས་
རྟགས་ཀྱིས་གཟུང་འཛིན་རྫས་གཞན་འགོག་པའི་རིགས་པ་རྣམས་ནི་ཆོས་བདག་
ཕྲ་མོ་འགོག་པའི་རིགས་པ་ཡིན་ནོ།།
མཁས་པའི་དཀའ་གནད་ཟབ་མོའི་དྲི་བ་ལ།།
བྱིས་པའི་རྨོངས་བློར་འཆར་ཚུལ་དྲིས་ལན་འདི།།
མཁས་པས་བལྟས་ན་བཞད་གད་གནས་འགྱུར་མོད།།
འོན་ཀྱང་རང་བློས་གང་ནུས་འདི་བྲིས་སོ།།
118 སྡེ། བསྟན། སེམས་ཙམ། རི། ། ཤོག ༡༨-བ།
119 སྡེ། བསྟན། སེམས་ཙམ། རི། ། ཤོག ༣༥-བ།



105
ལྷ་རམས་གཉིས་པ།
ཆོས་ཀུན་སྟོང་པར་གཟིགས་པས་རྟེན་འབྱུང་གཏམ། །སྨྲ་བ་ཟླ་མེད་བརྩེ་
བས་གདུལ་བྱར་འདོམས། །འགྲོ་ཀུན་སྲིད་པའི་མཚོ་ལས་སྒྲོལ་མཛད་པའི། །འདྲེན་
མཆོག་ཤཱཀྱའི་ཏོག་དེ་གཙུག་ཏུ་མཆོད། །རྒྱལ་ཀུན་ཡེ་ཤེས་གཅིག་བསྡུས་གཞོན་
ནུའི་སྐུ། །གུར་ཀུམ་མདངས་འཛིན་བླ་མ་འཇམ་པའི་དབྱངས། །མི་ཤེས་རྨོངས་
པའི་སྨག་ཆེན་མཐར་བྱེད་པོ། །ཚེ་རབས་ཀུན་ཏུ་གཙུག་ན་རྒྱལ་གྱུར་ཅིག །རྒྱལ་
སྲས་གཞན་གྱིས་དཔག་དཀའི་རྒྱ་ཆེན་ལམ། །རྒྱལ་བ་ཀུན་གྱིས་བསྔགས་པའི་
ཡོན་ཏན་གཏེར། །རྒྱལ་ཀུན་གཤེགས་པའི་ལམ་བཟང་སྤེལ་མཛད་པའི། །རྒྱལ་
ཚབ་མི་ཕམ་མགོན་པོ་ལ་ཕྱག་འཚལ། །དངོས་བསྟན་ཟབ་མོའི་སྟོང་ཉིད་ལྟ་བ་
དང༌། །སྦས་དོན་མངོན་རྟོགས་བྱང་ཆུབ་ལམ་གྱི་རིམ། །ཇི་བཞིན་ཐུགས་རྒྱུད་
ལེགས་པར་ཡོངས་གཏམས་པའི། །ཀླུ་སྒྲུབ་ཐོགས་མེད་ཞབས་གཉིས་སྤྱི་གཙུག་
བཀུར། །བདེ་གཤེགས་གསུང་རབ་མ་ལུས་གདམས་པ་རུ། །ཤར་ནས་རྒྱལ་བའི་
དགོངས་བཅུད་དྲང་ངེས་དོན། །ལེགས་པར་བཤད་པའི་སྙིང་པོའི་བཅུད་འདུས་
པ། །བློ་བཟང་གྲགས་པས་སྤེལ་འདི་ཨེ་མ་རྨད། །འཚེ་མེད་ཞི་བདེའི་ལམ་བཟང་
དཔལ་སྟེར་ཞིང་། །ཟླ་མེད་རྟེན་འབྱུང་གསུང་དབྱངས་སྙན་འཇེབས་པ། །སྙིང་རྗེའི་
རང་མདངས་གཟི་འབར་གངས་རིའི་མགོན། །ཕྱག་ན་པདྨོར་བསྐལ་བརྒྱའི་བར་
དུ་མཆོད། །གསུང་རབ་དགོངས་དོན་འགལ་མེད་མ་འདྲེས་འབྱེད། །ཇི་བཞིན་



106
གཟིགས་དོན་གཞན་ལ་བརྩེ་བས་འདོམས། །ལེགས་བཤད་གསུངས་ནས་གདུལ་
བྱ་སྐྱོང་མཁས་པའི། །དངོས་དང་བརྒྱུད་པའི་བླ་མར་གུས་ཕྱག་འཚལ། །སེམས་
ཙམ་གཞུང་གི་ང་དང་ངེས་པའི་དོན། །ཆོས་རྗེ་བློ་བཟང་གྲགས་པའི་ཐུགས་ཀྱི་
བཅུད། །དཔག་དཀའི་དྲི་བར་སྐྱོན་མེད་ལན་དཀའ་ཡང་། །བདག་སོགས་རྨོངས་
བློར་གང་ཤར་འབྲི་བར་སྤྲོ། །ཞེས་བསོད་ནམས་ཀྱི་ཞིང་གི་མཆོག་དམ་པར་ཕྱག་
མཆོད་དང་སྤྲོ་འཕེལ་གྱི་ཚིག་གིས་སྡུན་བསུས་ཏེ། གང་གླེང་བར་བྱ་བ་ནི།
ལོ་དང་པོའི་བརྗོད་བྱ་དང་བསྟན་དོན་མེད་པར་གསུངས་པས། མདོ་དེའི་བརྗོད་བྱ་
དང་བསྟན་བྱ། བརྗོད་བྱའི་དོན་དང་བསྟན་བྱའི་དོན་རྣམས་ལ་ཁྱད་པར་གང་ཡོད།
འཁོར་ལོ་དང་པོར་ཕུང་སོགས་ཀྱི་ཆོས་ཐམས་ཅད་བདེན་གྲུབ་ཏུ་གསུངས་པ་དྲང་
དོན་དུ་འགྲེལ་ཚུལ་དང་། ཕྱི་རོལ་གྱི་དོན་གསུངས་པ་དྲང་དོན་དུ་འགྲེལ་ཚུལ།
བདེན་གྲུབ་དང་ཕྱི་རོལ་གྱི་དོན་གསུངས་པའི་འཁོར་ལོ་དང་པོའི་མདོ་སོ་སོ་ནས་
ཡོད་མེད། སྤྱིར་འཁོར་ལོ་གསུམ་དང་དགོངས་འགྲེལ་ལས་གསུངས་པའི་འཁོར་
ལོ་གསུམ་ལ་ཁྱད་པར་ཕྱེ་མིན།
རྩོམ་གཞི་ཞེ་བརྒྱད་པའི་ལན། མདོའི་བརྗོད་བྱ་དང་བསྟན་བྱ་བསྟན་དོན་
གསུམ་དོན་གཅིག་པ་དང་། བརྗོད་བྱའི་དོན་དང་བསྟན་བྱའི་དོན་གཉིས་དོན་གཅིག་
ཅིང་། སྔ་མ་གསུམ་དང་ཕྱི་མ་གཉིས་ལ་ཁྱད་པར་ཡོད་དེ། ཁྱོད་བསྟན་དགོས་ཀྱི་
གདུལ་བྱའི་ཞེ་འདོད་དེ་ཚིག་ཟིན་ལ་བསྟན་པའམ་མདོ་དེས་རང་གི་ཆེད་དུ་བྱ་བའི་



107
གདུལ་བྱའི་ངོར་བསྟན་པ་གང་རུང་དེ། སྔ་མ་གསུམ་གྱི་གོ་དོན་དུ་འཇོག་ན་འཐད་
དམ་སྙམ། མདོ་དེས་ཇི་ལྟར་བསྟན་པ་ལྟར་དོན་ལ་གནས་པའམ་དེ་ལྟར་གསུངས་
པའི་དགོས་པ་ཡིན་པ་གང་རུང་དེ། ཕྱི་མ་གཉིས་ཀྱི་གོ་དོན་དུ་འགྲིག་གམ་སྙམ།
འཁོར་ལོ་དང་པོར་ཕུང་སོགས་ཀྱི་ཆོས་ཐམས་ཅད་བདེན་གྲུབ་ཏུ་གསུངས་
པ་དྲང་དོན་དུ་འགྲེལ་ཚུལ་ནི། དགོངས་གཞི། དགོངས་པ། དགོས་པ། དངོས་ལ་
གནོད་བྱེད་བཞིའི་སྒོ་ནས་དྲང་དོན་དུ་འགྲེལ་བ་ཡིན་ཏེ། ཕུང་སོགས་ཀྱི་ཆོས་ཐམས་
ཅད་ཡོད་ཙམ་དེ་མདོ་དེའི་དགོངས་གཞི་དང་། ཕུང་སོགས་ཀྱི་ཆོས་ཐམས་ཅད་
བདེན་པར་གྲུབ་པ་དེ་དེའི་དགོངས་པ་དང་། དགོས་པ་ནི་ཆེད་དུ་བྱ་བའི་གདུལ་བྱ་
ཉན་ཐོས་སྡེ་པ་རྗེས་སུ་བཟུང་བའི་ཆེད་དང་། དངོས་ལ་གནོད་བྱེད་ནི་ཀུན་བཏགས་
བདེན་མེད་དུ་སྒྲུབ་པའི་རིགས་པ་རྣམས་ཡིན་ནོ། །དེས་ན་མདོ་དེའི་དགོངས་གཞི་
དང་དགོངས་པ་འགལ་བའི་སྒོ་ནས་དྲང་དོན་དུ་འགྲེལ་བ་ཤིན་ཏུ་གསལ་ལོ།།
ཕྱི་རོལ་གྱི་དོན་གསུངས་པ་དྲང་དོན་དུ་འགྲེལ་ཚུལ་ཡང་དགོངས་གཞི།
དགོངས་པ། དགོས་པ། དངོས་ལ་གནོད་བྱེད་བཞིའི་སྒོ་ནས་དྲང་དོན་དུ་འགྲེལ་ཏེ།
ཕྱི་རོལ་དོན་སྣང་གི་ཤེས་པ་སྐྱེ་བ་དེ་དགོངས་གཞི་དང་། ཕྱི་རོལ་དོན་དུ་གྲུབ་པ་དེ་
དགོངས་པ། དགོས་པ་ནི་གོང་ལྟར་དང་། དངོས་ལ་གནོད་བྱེད་ནི་ཕྱི་དོན་འགོག་
པའི་རིགས་པ་རྣམས་ཡིན་ནོ། །འདི་ཡང་དགོངས་གཞི་དང་དགོངས་པ་འགལ་
བའི་སྒོ་ནས་དྲང་དོན་དུ་འགྲེལ་བ་གོང་བཞིན་ནོ། །འོན་ཀྱང་དགོངས་འགྲེལ་ལས་
གསུངས་པའི་འཁོར་ལོ་དང་པོའི་ནང་ཚན་དུ་གྱུར་པའི་བདེན་གྲུབ་དང་ཕྱི་དོན་



108
གསུངས་པའི་འཁོར་ལོ་དང་པོའི་མདོ་སོ་སོ་ནས་མེད་མོད། སྤྱིར་འཁོར་ལོ་དང་
པོ་དང་ཕྱི་དོན་གསུངས་པའི་འཁོར་ལོ་དང་པོ་གཉིས་ལ་ཁྱད་པར་ཕྱེ་དགོས་ཏེ། ཕྱི་
དོན་གསུངས་པའི་འཁོར་ལོ་དང་པོ་ལ་འཁོར་ལོ་དང་པོ་ཡིན་དགོས་ཀྱང་། འཁོར་
ལོ་དང་པོ་ལ་ཕྱི་དོན་གསུངས་པའི་འཁོར་ལོ་དང་པོ་ཡིན་མི་དགོས་པ་ནི། ལྔ་སྡེ་ལ་
ཤམ་ཐབས་ཟླུམ་པོ་བགོ་བར་བྱའོ་ཞེས་པའི་མདོ་འཁོར་ལོ་དང་པོ་ཡིན་པའི་ཕྱིར།
སྤྱིར་འཁོར་ལོ་གསུམ་གྱི་རྣམ་གཞག་དང་དགོངས་འགྲེལ་ལས་གསུངས་
པའི་འཁོར་ལོ་གསུམ་གྱི་རྣམ་གཞག་གཉིས་ལ་ཁྱད་པར་ཡོད་དེ། སྤྱིར་འཁོར་
ལོ་གསུམ་གྱི་རྣམ་གཞག་དུས་རིམ་གྱི་སྒོ་ནས་འཇོག་པ་ཡིན་ཏེ། སྤྱིར་དུས་དང་
པོར་གསུངས་པའི་མདོ་ཐམས་ཅད་འཁོར་ལོ་དང་པོ་དང་། འཁོར་ལོ་བར་མཐའ་
གཉིས་ལའང་དེ་བཞིན་དུ་དུས་རིམ་གྱིས་ཁྱབ་པ་སྦྱར་བར་བྱ་བ་ཡིན་ནོ། །དེ་ཡང་
དུས་དང་པོར་གསུངས་པའི་མདོ་ལ་སྤྱིར་འཁོར་ལོ་དང་པོ་འཇོག་དགོས་ཏེ། དྲང་
ངེས་དཀའ་འགྲེལ་ལས།12༠ བཅོམ་ལྡན་འདས་ཀྱིས་ལྔ་སྡེ་ལ་ཐོག་མར་གསུངས་
པའི་ཆོས་ཀྱི་འཁོར་ལོ་འམ་མདོ་ཞེས་གྲགས་པ་ནི་འཁོར་ལོ་དང་པོའི་མཚན་གཞི་
དང༌། ཞེས་སོགས་གསུངས་སོ།།
དགོངས་འགྲེལ་ལས་གསུངས་པའི་འཁོར་ལོ་གསུམ་པོ་འཇོག་ཚུལ་ནི།
བརྗོད་བྱ་བསྟན་ཚུལ་གྱི་སྒོ་ནས་འཇོག་པ་ཡིན་ཏེ། སྒྲས་ཟིན་ལ་ཆོས་རྣམས་རང་
གི་མཚན་ཉིད་ཀྱིས་ཡོད་མཉམ་དུ་གསུངས་པ་དང་། སྒྲས་ཟིན་ལ་ཆོས་རྣམས་
རང་གི་མཚན་ཉིད་ཀྱིས་མེད་མཉམ་དུ་གསུངས་པ་དང་། སྒྲས་ཟིན་ལ་ཆོས་
120 བློ་གླིང་པར་མ། ཤོག་གྲངས། ༣༨
བློ



109
རྣམས་རང་གི་མཚན་ཉིད་ཀྱིས་ཡོད་མེད་ལེགས་པར་ཕྱེ་ནས་བསྟན་པའི་ཆེ་ནས་
དེ་ནས་གསུངས་པའི་འཁོར་ལོ་གསུམ་འཇོག་དགོས་ཏེ། དྲང་ངེས་དཀའ་འགྲེལ་
ལས།21 སྔར་བཤད་པ་ལྟར་ཆོས་རྣམས་ལ་བདེན་པར་གྲུབ་པའི་མཚན་ཉིད་ངོ༌
བོ་ཉིད་ཡོད་པར་གསུངས་པ་དང་། ཕྱོགས་གཅིག་ཏུ་བདེན་མེད་དུ་གསུངས་པ་
དང༌། མཚན་ཉིད་གསུམ་ལ་བདེན་པར་ཡོད་མེད་ལེགས་པར་ཕྱེ་བ་གསུམ་པོ་
ཉིད་ཡིན་གྱི། ཞེས་གསལ་བར་གསུངས་པའི་ཕྱིར་རོ།།
རྩོམ་གཞི་ཞེ་དགུ་པ། བསྟན་བཅོས་སུ། དང་པོར་ཝ་ར་ཎཱ་སིར་གང་ཟག་གི་
བདག་མེད་གསུངས་ཤིང་ཕུང་པོ་ལ་སོགས་པའི་ཆོས་ཉུང་ཤས་གཅིག་མ་གཏོགས་
པ་བདེན་པར་གྲུབ་པ་མ་བཀག་ཅིང་བདེན་པར་ཡོད་པ་མང་དུ་གསུངས་པའི་སྐོར་
གཅིག་གོ །ཞེས་པའི་གཞུང་དོན་འགྲེལ་ཚུལ་ལ་མི་འདྲ་བ་གང་ཡོད་དང་། ཕུང་པོ་
ལ་སོགས་པའི་ཆོས་ཉུང་ཤོས་ཤིག་ཅེས་པའི་ཆོས་ཉུང་ཤས་དེ་གང་དང་གང་ཡིན།
རྩོམ་གཞི་ཞེ་དགུ་པའི་ལན། ལེགས་བཤད་སྙིང་པོའི་གཞུང་དེའི་དོན་
འགྲེལ་ཚུལ་ལ་མི་འདྲ་བ་འགའ་ཞིག་ཡོད་དེ། དྲང་ངེས་རྒོལ་ངན་ཚར་གཅོད་
ལས།12 དང་པོར་ཝ་ར་ཎཱ་སིར་བརྗོད་བྱ་གང་ཟག་གི་བདག་མེད་གསུངས་ཤིང་
ཕུང་པོ་ལ་སོགས་པ་ཁམས་དང་སྐྱེ་མཆེད་དང་བདེན་པ་དང་རྟེན་འབྲེལ་ནས་ལམ་
གྱི་ཡན་ལག་གི་བར་གྱི་ཆོས་རྣམས་ཀྱི་ནང་ནས་ཆོས་ཁམས་ཆོས་ཀྱི་སྐྱེ་མཆེད་
འདུས་མ་བྱས་ཀྱི་ནམ་མཁའ་ལ་སོགས་པ་ཉུང་ཤས་ཤིག་བདེན་མེད་དུ་བསྟན་པ་
121 བློ་གླིང་པར་མ། ཤོག་གྲངས། ༤༣
122 སེར་བྱེས་པར་མ། ཤོག་གྲངས། ༩༤



110
མ་གཏོགས་ཕུང་སོགས་འདུས་བྱས་རྣམས་ལ་བདེན་པར་གྲུབ་པ་མ་བཀག་ཅིང་
བདེན་པར་ཡོད་པ་མང་དུ་གསུངས་པའི་སྐོར་གཅིག་བྱུང་བ་དེ་འཁོར་ལོ་དང་པོའི་
མཚན་གཞི་ཡིན་ལ། ཞེས་གསུངས་པའི་ཆོས་ཉུང་ཤས་ཞེས་པའི་མཚན་གཞི་
ཡང་ཆོས་ཁམས་འདུས་མ་བྱས་ཀྱི་ནམ་མཁའ་ལ་སོགས་པ་འཇོག་པ་ཡིན་ལ།
པཎ་ཆེན་བསོད་ནམས་གྲགས་པས་དགོངས་པ་འགྲེལ་ཚུལ་ནི་སྔར་བཤད་ཟིན་
ལ། མཁས་པ་གཞན་དང་གཞན་གྱིས་དགོངས་པ་འགྲེལ་ཚུལ་ཡང་དྲང་ངེས་ཀྱི་
འགྲེལ་པ་རྣམས་སུ་གསལ་བས་འདིར་མ་བྲིས་ལ་དོན་གཉེར་ཅན་རྣམས་ཀྱིས་དེ་
དག་ལ་གཟིགས་པར་འཚལ་ལོ།།
རྩོམ་གཞི་ལྔ་བཅུ་པ། གང་གིས་དོན་ངེས་ཤེ་ན་མདོ་དེ་ཉིད་ལས་གཞན་པ་
དང་གཉིས་ཀས་ཀྱང་ངོ་། །ཞེས་སོགས་ཀྱི་གཞུང་དོན་དང་། ཉི་ཁྲི་བྱམས་ཞུས་
ཀྱི་ལེའུའི་མཚན་ཉིད་གསུམ་དང་དགོངས་འགྲེལ་གྱི་མཚན་ཉིད་གསུམ་ལ་ཁྱད་
པར་གང་ཡོད་སྐོར།
རྩོམ་གཞི་ལྔ་བཅུ་པའི་ལན། མདོ་རང་ཉིད་ཀྱིས་རང་ཉིད་ངེས་དོན་ཡིན་པར་
སྒྲུབ་པ་ནི། ལང་གཤེགས་དང་དགོངས་འགྲེལ་སོགས་ལ་འདོད་དེ། དེ་དག་གིས་
ངོ་བོ་ཉིད་ཡོད་མེད་གསལ་བར་ཕྱེའོ་སྙམ་དུ་བསམས་སོ། །མདོ་གཞན་གྱིས་རང་
ཉིད་དྲང་དོན་ཡིན་པར་སྒྲུབ་པ་ནི། བརྒྱད་སྟོང་པ་སོགས་ལ་འདོད་དེ། འདི་ལས་ངོ་
བོ་ཉིད་ཡོད་མེད་དགོངས་འགྲེལ་བཞིན་དུ་ཕྱེ་བ་མེད་པ་ལ་དགོངས་འགྲེལ་གྱིས་
ཀུན་བཏགས་བདེན་མེད་དང་། གཞན་དབང་དང་ཡོངས་གྲུབ་བདེན་པར་གྲུབ་པ་
བརྒྱད་སྟོང་པའི་དོན་དུ་འགྲེལ་ལོ་སྙམ་དུ་བསམས་སོ། །མདོ་རང་ཉིད་ཀྱིས་རང་



111
ཉིད་དྲང་དོན་ཡིན་པ་དང་། མདོ་གཞན་གྱིས་དྲང་དོན་ཡིན་པ་སྒྲུབ་པ་ནི། མདོ་ཉི་
ཁྲི་སོགས་ལ་འདོད་དེ། འདིའི་བྱམས་ཞུས་ཀྱི་ལེའུར་སྒྲ་ཇི་བཞིན་གྱི་དོན་དུ་ཞེན་
པའི་ཕྱིན་ཅི་ལོག་སྤོང་བ་དང་། ཀུན་བཏགས་བདེན་མེད་དང་གཞན་དབང་དང་
ཡོངས་གྲུབ་གཉིས་བདེན་གྲུབ་ཉི་ཁྲིའི་དོན་དུ་འགྲེལ་བའི་དྲང་དོན་གྱི་བཤད་པ་
ཡོད་པ་དང་། དེར་མ་ཟད་དགོངས་འགྲེལ་གྱིས་ཀྱང་སྔ་མ་བཞིན་དུ་འདིའི་དགོངས་
པ་བསྟན་ནས་དྲང་དོན་དུ་འགྲེལ་བས་སོ་སྙམ་དུ་བསམས་སོ།།
ཉི་ཁྲི་བྱམས་ཞུས་ཀྱི་ལེའུར་མཚན་ཉིད་གསུམ་གྱི་རྣམ་གཞག་དང༌།
དགོངས་འགྲེལ་གྱི་མཚན་ཉིད་གསུམ་གྱི་རྣམ་གཞག་གཉིས་མི་འདྲ་སྟེ། དང་པོ་
ནི་ཐལ་འགྱུར་བ་དང་། ཕྱི་མ་ནི་སེམས་ཙམ་པས་འདོད་པ་ལྟར་གྱི་མཚན་ཉིད་
གསུམ་གྱི་རྣམ་གཞག་བཤད་པས་སོ།།
འདིར་སྨྲས་པ།
རྒྱལ་བའི་དགོངས་ཟབ་གཏིང་མཐའ་དཔོག་དཀའི་གནད།།
འཁྲུལ་མེད་བློ་གཏེར་ཐུགས་ཀྱི་བཅུད་ཕྱུངས་བ།།
སྲིད་འདིར་བཟང་ལྡན་འོད་སྣང་ལེགས་བཤད་ཀྱི།།
སྙིང་པོ་གྲགས་པའི་དཔལ་འདི་ཨེ་མ་མཚར།།
ལེགས་བཤད་ཟབ་བརླིང་བརྗོད་བྱའི་སྙིང་པོའི་དོན།།
དྲི་ལན་ཚིག་གི་སྲད་བུར་བསྟར་བ་ལ།།
འགལ་འཁྲུལ་རྨོངས་པའི་ཉེས་ཚོགས་ཅི་མཆིས་རྣམས།།
མཁས་དབང་སྨྲ་བའི་སྤྱན་སྔར་མཐོལ་ཞིང་འཆགས།།



ལེགས་བཤད་སྙིང་པོའི་སེམས་ཙམ་
དྲང་ངེས་ཀྱི་དོགས་གཅོད་
ཟིན་བྲིས།



མཆོད་བརྗོད།
ལེགས་བཤད་སྙིང་པོ་ལས། ན་མོ་གུ་རུ་མཉྫ་གྷོ་ཥཡ། ཞེས་པ་བོད་
སྐད་དུ་བླ་མ་འཇམ་པའི་དབྱངས་ལ་ཕྱག་འཚལ་ལོ། །ཞེས་པའི་དོན་དང་། དེ་
ཡང་རྗེ་རང་ཉིད་ལ་ཟབ་མོ་སྟོང་པ་ཉིད་ཀྱི་དོན་ཕྱིན་ཅི་མ་ལོག་པར་བསྟན་པའི་བླ་
མ་རྗེ་བཙུན་འཇམ་པའི་དབྱངས་ལ་རྒྱ་སྐད་ཀྱི་སྒོ་ནས་མཆོད་པར་བརྗོད་པ་ཡིན།
བོད་སྐད་ཀྱི་སྒོ་ནས་མཆོད་པར་བརྗོད་པ་ལ། བདེ་འབྱུང་སྤྲིན་ལ་ཞོན་དང་
གསེར་གྱི་མངལ། །ཞེས་སོགས་ཏེ། དེ་ཡང་བསྟན་པའི་བདག་པོ་སྟོན་པ་སངས་
རྒྱས་བཅོམ་ལྡན་འདས་དང་། སྲས་ཀྱི་ཐུ་བོ་བྱམས་འཇམ་དབྱངས་གཉིས། ཤིང་
རྟའི་སྲོལ་འབྱེད་ཀླུ་སྒྲུབ་དང་ཐོགས་མེད་གཉིས། ཤིང་རྟའི་སྲོལ་འཛིན་འཕགས་པ་
ལྷ་དང་དབྱིག་གཉེན་སོགས་ལ་མཆོད་པར་བརྗོད་པའོ།།
བསྟན་བཅོས་དྲང་ངེས་ལེགས་བཤད་སྙིང་པོ་འདིས་སེམས་ཙམ་པ། དབུ་
མ་རང་རྒྱུད་པ་དང་ཐལ་འགྱུར་བ་གསུམ་གའི་ལྟ་བ་བསྟན་ཀྱང་སྤྱི་ལྡོག་ནས་གཞུང་
འདི་དབུ་མ་ཐལ་འགྱུར་བའི་རང་གཞུང་ཡིན། སེམས་ཙམ་པ་དང་རང་རྒྱུད་པའི་
ལྟ་བ་བསྟན་པ་ནི། དབུ་མ་ཐལ་འགྱུར་བའི་ལྟ་བའི་གོལ་ས་ཤེས་པའི་ཕྱིར་དང༌།
རེ་ཞིག་ཟབ་མོའི་སྣོད་དུ་མི་རུང་བའི་གདུལ་བྱ་རྣམས་རིམ་གྱིས་ཟབ་མོའི་ལམ་
ལ་བཀྲི་བའི་ཆེད་དུ་ཡིན་ནོ། །དེ་ཡང་རིན་ཆེན་ཕྲེང་བ་ལས། བརྡ་སྤྲོད་པ་དང་ཇི་
ལྟ་བུར། །ཡི་གེ་ཕྱི་མོ་ཀློག་འཇུག་ལྟར། །དེ་བཞིན་སངས་རྒྱས་གདུལ་བྱ་ལ། །ཇི་
ཙམ་བཟོད་པའི་ཆོས་སྟོན་ཏོ། །ཞེས་གསུངས་པ་ལྟར་རོ།།



116
རྣམ་ཐར་སྒོ་གསུམ།
སྟོང་པ་ཞི་བ་སྐྱེ་བ་མེད་པའི་ཚུལ། །མི་ཤེས་པས་ནི་འགྲོ་བ་འཁྱམས་གྱུར་
པ། །དེ་དག་ཐུགས་རྗེ་མངའ་བས་ཐབས་ཚུལ་དང་། །རིགས་པ་བརྒྱ་དག་གིས་ནི་
འཛུད་པར་མཛད། །ཅེས་འཕགས་པ་ཡུལ་འཁོར་སྐྱོང་གིས་ཞུས་པའི་ལུང་འདི་
དཀོན་བརྩེགས་པོད་ང་པའི་ནང་ཡོད། འོན་ཀྱང་ (སྡེ་དགེ་དཔར་མའི་）དཀོན་བརྩེགས་
ནང་དངོས་སུ་ཡོད་པ་ནི། སྟོང་པ་ཞི་བ་སྐྱེ་བ་མེད་པའི་ཚུལ། །མི་ཤེས་པས་ནི་འགྲོ་
བ་འཁྱམས་གྱུར་ཏེ། །ཐུགས་རྗེ་ཐབས་ཚུལ་རིགས་པ་བརྒྱ་དག་གིས། །དེ་དག་
རྣམས་ནི་འཛུད་པར་མཛད་པ་ལགས། ཞེས་པ་འདི་ཡིན་པས་འགྱུར་ཚིག་མི་འདྲ་
བ་ཡིན་སྙམ། མྱུ་གུ་ལྟ་བུ་རང་གི་ངོ་བོ་བདེན་པས་སྟོང་པ་རྣམ་པར་ཐར་པའི་སྒོ་
སྟོང་པ་ཉིད་དང་། དེའི་རྒྱུ་བདེན་པས་སྟོང་པའམ་དེ་དོན་དམ་པར་རྒྱུ་ལས་སྐྱེས་
པའི་སྟོང་པ་ནི་མཚན་མ་མེད་པ་དང་། དེའི་འབྲས་བུ་བདེན་པས་སྟོང་པའམ་དེས་
དོན་དམ་པར་རང་འབྲས་སྐྱེད་པའི་སྟོང་པ་ནི་སྨོན་པ་མེད་པར་འཇོག
འཕགས་པ་ལྷས། གང་གིས་དངོས་གཅིག་དེ་བཞིན་ཉིད་མཐོང་བ། །དེ་
ཡིས་དངོས་ཀུན་དེ་བཞིན་ཉིད་དུ་མཐོང་། ཞེས་དང༌། དངོས་པོ་གཅིག་གི་ལྟ་པོ་
གང་། །དེ་ནི་ཀུན་གྱི་ལྟ་པོར་བཤད། ཅེས་དང་། དབུ་མ་དགོངས་པ་རབ་གསལ་
ལས། གཞི་གྲུབ་པ་གཅིག་གི་སྟེང་དུ་ཆོས་ཀྱི་བདག་མེད་ཚད་མས་གྲུབ་པ་ཞིག་
བྱུང་ན་དེ་ནས་གཞི་གཞན་ལ་བདེན་པར་ཡོད་མེད་དཔྱོད་པ་ཞུགས་པ་ན། རིགས་



117
པ་སྔ་མ་ལ་བརྟེན་ནས་བདེན་མེད་དུ་རྟོགས་པར་ནུས་པའི་ཕྱིར་རོ། །ཞེས་ཆོས་ཅན་
གཞི་གྲུབ་པ་བུམ་པ་ལྟ་བུ་གཅིག་གི་སྟེང་དུ་སྟོང་པ་ཉིད་གསར་དུ་རྟོགས་ན་ཕྱིས་
སུ་སྒྲུབ་བྱེད་ཀྱི་གཏན་ཚིགས་ཟུར་པ་བཀོད་མི་དགོས་པར་སྔ་མ་བུམ་པ་བདེན་
མེད་སྒྲུབ་པའི་རྟགས་ཀྱི་ཕྱོགས་ཁྱབ་དྲན་པ་ཙམ་གྱིས་གཞི་གཞན་ཀ་བ་ལྟ་བུའི་
སྟེང་དུ་སྟོང་ཉིད་རྟོགས་དགོས་པར་གསུངས་པས། འོ་ན། ཕྱིས་སུ་ཀ་བ་བདེན་
མེད་དུ་རྟོགས་པ་དེ་བུམ་པ་བདེན་མེད་སྒྲུབ་པའི་རྟགས་ལ་བརྟེན་ནས་རྟོགས་པ་
ཡིན་མིན། ཡིན་ན་སྟོང་ཉིད་ཐམས་ཅད་རྟགས་གཅིག་ལ་བརྟེན་ནས་རྟོགས་པར་
ཐལ་བ་དང་། དེ་བཞིན་གཞི་གཅིག་གི་སྟེང་དུ་ཕྲ་བའི་མི་རྟག་པ་དང་། གང་ཟག་
རང་སྐྱ་ཐུབ་པའི་རྫས་ཡོད་ཀྱིས་སྟོང་པ་སོགས་རྟོགས་ན། གཞི་གཞན་གྱི་སྟེང་དུ་
སྒྲུབ་བྱེད་ཀྱི་གཏན་ཚིགས་ཟུར་པ་བཀོད་མི་དགོས་པ་སྟོང་པ་ཉིད་དང་མཚུངས་
མིན། ཡང་སྟོང་ཉིད་རིགས་པའི་རྣམ་གྲངས་མཐའ་ཡས་པའི་སྒོ་ནས་རྟོགས་པར་
གསུངས་པ་གཞི་གཅིག་དང་ཐ་དད་གང་ལ་བྱེད་དོགས་པ་གཅད་རྒྱུ་ཡོད་གསུངས།
ཐུན་མོང་བའི་རྣམ་ཐར་སྒོ་གསུམ་འཇོག་ཚུལ་ལ།
ཆོས་ཀྱི་སྡོམ་བཞི་དང་བདེན་བཞིའི་སྟེང་ནས་རྣམ་པར་ཐར་པའི་སྒོ་ལ་
གསུམ་དུ་གསུངས་པ་དང་། མདོ་ཏིང་ངེ་འཛིན་རྒྱལ་པོ་ལས།12 གལ་ཏེ་བདག་
མེད་ཆོས་ལ་རབ་རྟོག་ཅིང་། །དེ་དག་བརྟགས་ནས་གང་ཞིག་སྒོམ་བྱེད་ན། །
123 བཀའ་འགྱུར་དཔེ་བསྡུར་མ། དེབ་གྲངས། ༥༥ མདོ་སྡེ། ད། ཤོག ༦༦



118
འབྲས་བུ་མྱ་ངན་འདས་ཐོབ་རྒྱུ་དེ་ཡིན། །རྒྱུ་གཞན་དེ་དག་ཞི་བར་འགྱུར་མི་
སྲིད། ཅེས་དང་། བཞི་བརྒྱ་པ་ལས། ཞི་སྒོ་གཉིས་པ་མེད་པ་དང༌། །ལྟ་བ་ངན་
རྣམས་འཇིག་བྱེད་ཅིང་། །སངས་རྒྱས་ཀུན་གྱི་ཡུལ་འགྱུར་ལ། །བདག་མེད་ཅེས་
ནི་བྱ་བར་བརྗོད། །ཅེས་བདག་མེད་རྟོགས་པའི་ཤེས་རབ་གཅིག་པུར་ཞི་བ་མྱང་
འདས་ཐོབ་བྱེད་ཀྱི་རྒྱུར་གསུངས་པ་གཉིས་འགལ་བ་ཡོད་མེད་དཔྱད་དགོས།
མཁས་པ་འགའ་ཞིག་གིས་དབུ་མ་ཐལ་འགྱུར་བའི་ལུགས་ལ་ཞི་སྒོ་གཉིས་
པ་མེད་ཀྱང་དབུ་མ་རང་རྒྱུད་པ་དང་སེམས་ཙམ་པའི་ལུགས་ལ་ཞི་སྒོ་གཉིས་པ་
ཡོད་གསུངས་ཀྱང་འཐད་པར་དཀའ་སྟེ། རྟོག་གེ་འབར་བ་ལས།12 དེ་ཁོ་ན་ཉིད་
དེ་ལ་དམིགས་པར་མི་བྱེད་པར་འཁོར་བ་ལས་ངེས་པར་འབྱུང་བར་འདོད་པས་
མི་ཤེས་པ་བརྟགས་པའི་ལུང་ཞེས་བྱ་བའི་རྗེས་སུ་འབྲང་བའི་དམུས་ལོང་དང་འདྲ་
བ་ནི། འཁོར་བ་ལྟུང་བར་འགྱུར་བ་ཡིན་ནོ། །དེ་ཁོ་ན་ཉིད་མཐོང་བ་གང་དག་ངེས་
པར་བརྟགས་པའི་ལམ་བདེ་བ་ཉིད་འཕགས་པའི་ལམ་ཡན་ལག་བརྒྱད་ནས་རྣམ་
པར་ཐར་པའི་སྒོ་གསུམ་ལ་བརྟེན་ནས་འགྲོ་བ་དེ་ནི་འཁོར་བའི་གཡང་སར་ལྟུང་བ་
མི་འགྱུར་རོ། །ཞེས་དང་། དབུ་མ་སྣང་ལས། དེ་ལྟ་བས་ན་གང་ཟག་དང་ཆོས་
ལ་བདག་མེད་པའི་དེ་ཁོ་ན་ཉིད་མངོན་སུམ་པའི་ཡེ་ཤེས་གང་ཡིན་པ་དེ་ཉིད་མྱ་
ངན་ལས་འདས་པ་ཐོབ་པར་བྱེད་པའི་ཡང་དག་པའི་ལམ་ཡིན་གྱི་གཞན་ནི་མ་ཡིན་
པ་དེའི་ཕྱིར། ཐེག་པ་ནི་གཅིག་ཁོ་ནར་ཟད་དོ། །དེ་ཉིད་ཀྱི་ཕྱིར་བཅོམ་ལྡན་འདས་
124 སྡེ། བསྟན། དབུ་མ། ཚ། ཤོག ༡༣-ན།
125 སྒོ་མང་པར་མ། ཤོག་གྲངས། ༦༨༣
126 བསྟན་འགྱུར་དཔེ་བསྡུར་མ། དེབ་གྲངས། ༦༢ དབུ་མ། ས། ཤོག ༡༣༨༤



119
ཀྱིས་ལམ་གཞན་གྱིས་ཐར་པ་མེད་ཅེས་བསྟན། ཞེས་དང་། ཡང་དེ་ཉིད་ལས།127
གཞན་ཡང་ཐེག་པ་ཞེས་བྱ་བ་ནི་མྱ་ངན་ལས་འདས་པའི་གྲོང་ཁྱེར་དུ་འགྲོ་བའི་
ལམ་དེ་ཁོ་ན་ཉིད་ཤེས་པའི་བདག་ཉིད་ལ་བྱ་སྟེ། འདི་ནས་འགྲོ་བའི་ཕྱིར་རོ། །དེ་
ཁོ་ན་ཉིད་ཤེས་པ་ཁོ་ནས་ཐར་པ་ཐོབ་པ་འགྱུར་གྱི་གཞན་གྱིས་ནི་མ་ཡིན་ནོ། །
ཞེས་དང་། མངོན་པ་ཀུན་བཏུས་ལས་ཀྱང་།128 ཡིད་ལ་བྱེད་པ་ཅི་འདྲ་བས་སྤོང་
ཞེ་ན། འདྲེས་པ་ལ་དམིགས་པས་སྤོང་སྟེ། ཆོས་ཐམས་ཅད་བདག་མེད་པའོ་ཞེས་
བྱ་བའོ། །མི་རྟག་པའི་རྣམ་པ་ལ་སོགས་པའི་རྣམ་པ་གང་ཡིན་པ་དེ་དག་ནི་བདག་
མེད་པའི་རྣམ་པའི་ཡོངས་སུ་སྦྱོང་བར་བྱེད་པའོ། །ཞེས་སོགས་གསུངས་པས་སོ།།
རང་གི་བློ་ངོར་འཆར་ཚོད་ནི། ཞི་སྒོ་གཉིས་པ་མེད་པར་གསུངས་པ་ནི་
བདེན་བཞིའི་གནས་ལུགས་ཕྱིན་ཅི་མ་ལོག་པར་རྟོགས་པ་ལ་བརྟེན་ནས་ཐར་པ་
མྱ་ངན་ལས་འདས་པ་ཐོབ་དགོས་པ་ཡིན་གྱི་དེ་ལས་གཞན་མེ་ལྔ་བསྟེན་པ་དང་
ཟས་གཅོད་པ་སོགས་ཀྱི་ཐབས་ལ་བསྟེན་ནས་ཐར་པ་ཐོབ་མི་སྲིད་པས་དེ་ལྟར་
གསུངས་པ་ཡིན་ནམ་སྙམ།
རྒྱལ་བའི་གསུང་རབ་ཀྱི་དྲང་ངེས་འབྱེད་པའི་ཚུལ།
གསུང་རབ་ཀྱི་བརྗོད་བྱ་དོན་གྱི་དྲང་ངེས་ཚད་མས་རྟོགས་པ་ལ་རྗོད་
བྱེད་ཚིག་གི་དྲང་ངེས་གཉིས་ཀྱི་ཁྱད་པར་ཤེས་པ་སྔོན་དུ་འགྲོ་དགོས་ལ། དེ་ཡང་
127 བསྟན་འགྱུར་དཔེ་བསྡུར་མ། དེབ་གྲངས། ༦༢ དབུ་མ། ས། ཤོག ༡༣༨༣
128 སྡེ། བསྟན། སེམས་ཙམ། རི། ། ཤོག ༨༥-ན།



120
-
-
- -
-
-
ལུང་ཙམ་གྱིས་དེའི་དྲང་ངེས་ཀྱི་ཁྱད་པར་འབྱེད་མི་ནུས་པ་ནི། འཁོར་ལོ་བར་པ་
ལྟ་བུ་བློ་གྲོས་མི་ཟད་པ་བསྟན་པའི་མདོ་ལས་ངེས་དོན་གྱི་མདོར་གསུངས་པ་
དང་། མདོ་སྡེ་དགོངས་འགྲེལ་ལས་དྲང་དོན་གྱི་མདོར་གསུངས་པ་དང་། ཡང་
འཁོར་ལོ་ཐ་མ་ལྟ་བུ་བློ་གྲོས་མི་ཟད་པ་བསྟན་པའི་མདོ་ལས་དྲང་དོན་གྱི་མདོར་
གསུངས་པ་དང་། མདོ་སྡེ་དགོངས་འགྲེལ་ལས་ངེས་དོན་གྱི་མདོར་གསུངས་
པས་མདོ་ལས་འདི་ནི་དྲང་དོན་དང་འདི་ནི་ངེས་པའི་དོན་ནོ་ཞེས་པ་ཙམ་གྱིས་
ངེས་མི་ནུས་པ་ཡིན་པས། ལུང་བསྟན་པའི་ཤིང་རྟ་ཆེན་པོ་དག་གིས་མཛད་པའི་
དགོངས་འགྲེལ་གྱི་བསྟན་བཅོས་ཡང་དག་པ་རྣམས་ཀྱི་རྗེས་སུ་འབྲངས་ནས་
མཐར་གཏུགས་ན་དྲི་མ་མེད་པའི་རིགས་པ་ཡང་དག་གི་སྒོ་ནས་རྒྱལ་བའི་གསུང་
རབ་ཀྱི་དྲང་ངེས་འབྱེད་དགོས་པ་ཡིན། སྤྱིར་དྲང་བ་དང་ངེས་པའི་དོན་རྣམ་པར་
འབྱེད་པའི་ཚུལ་ལ་རྗོད་བྱེད་ཚིག་གི་དྲང་ངེས་འབྱེད་ཚུལ་དང་། བརྗོད་བྱ་དོན་
གྱི་དྲང་ངེས་འབྱེད་ཚུལ་གཉིས་ཡོད། དེ་ཡང་གྲུབ་མཐའ་སོ་སོ་ལ་ལྟོས་ཏེ་མདོ་
ཡི་དྲང་ངེས་འབྱེད་ཚུལ་མི་འདྲ་བ་ཡོད།
ཐེག་ཆེན་བཀའ་སྒྲུབ་ཀྱི་སྐོར།
ཐེག་དམན་གྱི་གྲུབ་མཐའ་སྨྲ་བ་མདོ་སྡེ་པ་དང་བྱེ་བྲག་སྨྲ་བ་གཉིས་ཀྱིས་
མདོ་ལ་དྲང་ངེས་འབྱེད་པའི་རྣམ་གཞག་བཤད་པ་མེད་ཅིང་། ཡུམ་གྱི་མདོ་ལས་ནི་
ཆོས་ཐམས་ཅད་རང་གི་མཚན་ཉིད་ཀྱིས་མ་གྲུབ་པར་བསྟན་པས་དེ་ལྟར་བསྟན་
པ་སྒྲ་ཇི་བཞིན་དུ་ཁས་ལེན་ན། ཆོས་ཐམས་ཅད་མེད་པར་ཁས་ལེན་དགོས་པས་



121
དེ་ནི་རིགས་པ་དང་འགལ་བས་སྟོན་པ་སངས་རྒྱས་ཀྱིས་རིགས་པ་དང་འགལ་
བའི་ཆོས་མི་གསུངས་སོ་སྙམ་ནས། ཡུམ་གྱི་མདོ་སངས་རྒྱས་ཀྱི་བཀའ་ཡིན་
པར་ཁས་མི་ལེན་པ་ཡིན། ཐེག་ཆེན་གྱི་གྲུབ་མཐའ་སྨྲ་བ་རྣམས་ཀྱིས་ཡུམ་གྱི་
མདོ་སངས་རྒྱས་ཀྱི་བཀའ་ཡིན་པར་བྱེ་མདོ་གཉིས་ལ་རིགས་པས་སྒྲུབ་པ་ཡིན་
པས་དེ་ལ་ཐེག་ཆེན་གྱི་བཀའ་སྒྲུབ་ཟེར་བ་ཡིན། ྋགོང་ས་མཆོག་ནས་བཀའ་
ཆོས་སུ་བཀའ་སྩལ་པར། གསང་སྔགས་ཀྱི་བཀའ་སྒྲུབ་ཀྱང་དགོས་ཤིང་། དཔེར་
ན། འཕགས་པ་ལྷའི་སེམས་ཀྱི་སྒྲིབ་སྦྱོང་ལྟ་བུ་སྔགས་ཀྱི་བཀའ་སྒྲུབ་ཀྱི་གཞུང་དུ་
འཇོག་ཆོག་ཅེས་གསུང་།
འོག་ཏུ་གཞུང་འདི་ཉིད་ལས། དེ་ལ་དུས་གསུམ་གྱི་ཆོས་ལ་ངོ་བོ་ཉིད་
མེད་ཚུལ་གྱི་ད་ལྟར་བ་མ་གཏོགས་པ་དང༌། བྱིས་པས་ཞེན་པ་བཞིན་གྱི་ངོ་བོ་
ཉིད་མེད་ཚུལ་སྔ་མ་ནི་ཉན་ཐོས་སྡེ་གཉིས་ཀ་དང་ཐུན་མོང་བའོ། །ཞེས་པས་ད་
ལྟ་བ་མ་གཏོགས་འདས་མ་འོངས་གཉིས་དང་བྱིས་པའི་ཞེན་པ་བཞིན་གྱི་གཙང་
བདེ་རྟག་བདག་སོགས་མེད་པ་དེ་འཁོར་ལོ་བར་པས་ངོ་བོ་ཉིད་མེད་པར་གསུངས་
པའི་དགོངས་གཞི་ཡིན་པ་དེ་ཉན་ཐོས་སྡེ་པ་གཉི་ག་དང་ཐུན་མོང་བ་ཡིན་པར་
གསུངས་པ་ལ། འོ་ན་མདོ་སྡེ་པ་དང་བྱེ་བྲག་སྨྲ་བ་གཉིས་ཀྱིས་དེ་དག་འཁོར་ལོ་
བར་པའི་དགོངས་གཞིར་བཞག་ན། བྱེ་མདོ་གཉིས་ཀྱིས་འཁོར་ལོ་བར་པ་དྲང་
དོན་དུ་འགྲེལ་པ་དང་། སངས་རྒྱས་ཀྱི་གསུང་ཡིན་པར་ཁས་ལེན་པ་ཡིན་ནམ་
ཞེས་དོགས་གཅོད་བྱ་རྒྱུ་ཡོད།



122
སྤྱིར་ཉན་ཐོས་སྡེ་གཉིས་ལ་ཐེག་ཆེན་གྱི་སྡེ་སྣོད་ཁས་ལེན་མི་ལེན་གཉིས་
ཡོད་པ་ནི། རྒྱུད་བླ་དར་ཊཱིཀ་ལས། གནས་མ་བུ་པའི་སྡེ་པ་ལ་ཡང་། ཐེག་པ་ཆེན་
པོའི་མདོ་སྡེ་ལ་སྐུར་བ་འདེབས་པ་དང་མི་འདེབས་པ་གཉིས་སུ་ཡོད་ལ། ཁ་ཆེ་བྱེ་
བྲག་ཏུ་སྨྲ་བ་སོགས་ལ་ཡང་གཉིས་སུ་ཡོད་པར་ཤེས་པར་བྱའོ། །ཞེས་དང་། ཀུན་
མཁྱེན་འཇམ་དབྱངས་བཞད་པའི་གྲུབ་མཐའ་ཆེན་མོ་ལས། དེས་ན་སྔོན་གྱི་ཉན་
ཐོས་སྡེ་གཉིས་ཐེག་ཆེན་བཀར་མི་འདོད་ཀྱང་། ཀླུ་སྒྲུབ་ཡབ་སྲས་དང་། ཐོགས་
མེད་སྐུ་མཆེད་ཡབ་སྲས། ཕྱོགས་གླང་ཆོས་གྲགས་ཕྱིན་ཆད་ཐེག་ཆེན་བཀར་
འདོད་པའི་ཉན་ཐོས་སྡེ་པ་གཉིས་བྱུང་ཞེས་བོད་ཀྱི་སྔོན་གྱི་མཁས་པ་འགའ་ཞིག་
འདོད་པར་གྲགས་པ་ཡང་ལེགས་པར་གོ་སྟེ། བྱེ་སྨྲ་ལ་ཡང་ཕལ་ཆེན་སྡེ་པའི་མདོ་
དག་དང་ཐེག་ཆེན་མཐུན་པས་ཐེག་ཆེན་མཐུན་པ་ཁ་ཤས་ཡོད་པར་མངོན་ཏེ།
རིགས་པས་སྒྲུབ་པའི་ཕྱིར་ཏེ། དེ་དུས་ཀྱི་བྱེ་སྨྲ་སྤྱི་དང་གནས་མ་བུས་ཀྱང་ཐེག་
ཆེན་གྱི་མདོ་ལས་དངོས་པོ་མེད་པར་གསུངས་པ་དེ་གྲངས་ཅན་སོགས་མུ་སྟེགས་
ལུགས་ཀྱི་རྟག་དངོས་དགག་པ་ཡིན་ཞེས་དགོངས་པ་ལེན་པའི་ཕྱིར་དང་། དེ་ལྟར་
བཤད་པ་ཞི་འཚོ་ཡབ་སྲས་ཀྱང་བཞེད་པའི་ཕྱིར་ཏེ། དབུ་མ་རྒྱན་རང་འགྲེལ་ལས་
དེ་ལྟར་མིན་པ་བྱེ་བྲག་ཏུ་སྨྲ་བ་དང་། གནས་མ་བུའི་ཚུལ་གྱི་རྗེས་སུ་འབྲངས་
ནས། འདི་ནི་ལྷུར་གྲངས་ཅན་ལ་སོགས་པའི་ལུགས་ཀྱི་དངོས་པོ་དགག་པ་ཡིན་
ནོ་ཞེས་འདི་བཤད་མི་ནུས་པ་ཅི་ཡོད། ཅེས་གསུངས་པ་ལྟར། མགོན་པོ་ཀླུ་སྒྲུབ་
དང་ཐོགས་མེད་གཉིས་མ་ཕེབས་པའི་སྔ་རོལ་གྱི་བྱེ་མདོ་གཉིས་ཀྱིས་ཐེག་ཆེན་
གྱི་བཀའ་ཁས་མི་ལེན་ཡང་། མགོན་པོ་ཀླུ་སྒྲུབ་དང་ཐོགས་མེད་གཉིས་ཀྱི་རྗེས་



123
སུ་བྱེ་མདོ་གཉིས་ཀྱིས་ཐེག་ཆེན་གྱི་བཀའ་ཁས་ལེན་ཞེས་བརྗོད་ན་ལུང་རིགས་
དང་འགལ་མིན་དཔྱོད།
མཚན་ཉིད་གསུམ།
ལུགས་འདི་ལ་སྟོང་གཞི་ཆོས་ཅན་གཟུགས་ལྟ་བུ་གཅིག་གི་སྟེང་དུ་དགག་
བྱ་ལ་དུ་མ་ཡོད་དེ། གཟུགས་གཟུགས་ཞེས་པའི་སྒྲ་འཇུག་པའི་འཇུག་གཞིར་རང་
གི་མཚན་ཉིད་ཀྱིས་གྲུབ་པ། གཟུགས་སྐྱེ་བ་སྐྱེ་བ་ཞེས་པའི་སྒྲ་འཇུག་པའི་འཇུག་
གཞིར་རང་གི་མཚན་ཉིད་ཀྱིས་གྲུབ་པ། གཟུགས་གཟུགས་འཛིན་རྟོག་པའི་ཞེན་
གཞིར་རང་གི་མཚན་ཉིད་ཀྱིས་གྲུབ་པ། གཟུགས་ཕྱི་རོལ་དོན་དུ་གྲུབ་པ། གཟུགས་
དང་གཟུགས་འཛིན་ཚད་མ་རྫས་གཞན་དུ་གྲུབ་པ་སོགས་དུ་མ་ཡོད། དགག་བྱ་
དེ་དག་ཁེགས་ཚུལ་ལ་ཁྱད་པར་ཡོད་མེད་དང་། གཟུགས་གཟུགས་ཞེས་པའི་སྒྲ་
འཇུག་པའི་འཇུག་གཞིར་རང་གི་མཚན་ཉིད་ཀྱིས་གྲུབ་པསསྟོང་པ། གཟུགས་སྐྱེ་བ་
སྐྱེ་བ་ཞེས་པའི་སྒྲ་འཇུག་པའི་འཇུག་གཞིར་རང་གི་མཚན་ཉིད་ཀྱིས་གྲུབ་པས་སྟོང་
པ། གཟུགས་གཟུགས་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་
པས་སྟོང་པ། གཟུགས་ཕྱི་རོལ་དོན་དུ་གྲུབ་པས་སྟོང་པ། གཟུགས་དང་གཟུགས་
འཛིན་ཚད་མ་རྫས་གཞན་དུ་གྲུབ་པས་སྟོང་པ་རྣམས་ངོ་བོ་གཅིག་ལ་ལྡོག་པ་ཐ་
དད་ཡིན་མིན་དང༌། དེ་དག་རྟོགས་པའི་གོ་རིམ་ཡོད་མེད་སོགས་དཔྱད་རྒྱུ་ཡོད།
གཞན་ཡང་གཟུགས་འཛིན་ཚད་མ་དང་གཟུགས་མི་རྟག་པ་རྫས་གཞན་
དུ་གྲུབ་པ་དགག་བྱ་ཀུན་བཏགས་ཡིན་མིན་དང་། དེས་སྟོང་པ་དེ་གཟུགས་འཛིན་



124
ཚད་མའི་སྟོང་ཉིད་ཡིན་མིན། གཟུགས་འཛིན་ཚད་མ་དང་གཟུགས་མི་རྟག་པ་
གཉིས་ལྷན་ཅིག་དམིགས་ངེས་ཡིན་མིན། གཟུགས་ལྟ་བུའི་སྟེང་དུ་སྟོང་ཉིད་བཞི་
ལས་གཅིག་རྟོགས་ན་གཅིག་ཤོས་རྟོགས་པས་ཁྱབ་མིན་དང་དེ་དག་ལ་རྟོགས་པའི་
གོ་རིམ་ཡོད་མེད། དགག་བྱ་གཅིག་ཁེགས་ན་གཅིག་ཤོས་ཁེགས་པས་ཁྱབ་མིན་
སོགས་དཔྱད་བྱ་མང་།
ལུགས་འདི་ལ་མིང་དང་བརྡས་བཞག་ཅེས་པའི་མིང་བརྡ་དེ་ལ་དུ་མ་ཡོད་
པ་ནི། འདིར་རང་གི་མཚན་ཉིད་ཀྱིས་ཡོད་མེད་བསྟན་ཚོད་ནི་མིང་དང་བརྡ་ལ་
ལྟོས་ནས་བཞག་མ་བཞག་ཡིན་ལ་ཞེས་པའི་མིང་བརྡ་དང་། དེ་དག་གི་མང་པོ་
ཞིག་མིང་དང་བརྡས་འཇོག་མི་ནུས་པའི་ཡོད་པ་ཡིན་ཡང་ཞེས་པའི་མིང་བརྡ།
རང་རྗོད་བྱེད་ཀྱི་མིང་དང་འདོགས་བྱེད་ཀྱི་རྟོག་པ། དགོངས་འགྲེལ་དངོས་བསྟན་
གྱི་མིང་དང་བརྡ། འཇིག་རྟེན་གྱི་བརྡ་དང་གྲགས་པ་སོགས་ཡོད་ཅིང་། མིང་བརྡ་
དེ་དག་གི་ངོ་བོ་གང་ཡིན་དང་། དེ་དག་གིས་འཇོག་ཚུལ་དང་དེ་དག་གིས་བཞག་
ཙམ་ཞེས་པའི་ཙམ་སྒྲས་གཅོད་ཚུལ་སོགས་ལ་ཞིབ་ཏུ་དཔྱད་དགོས།
མདོ་སྡེ་པ་དང་སེམས་ཙམ་པ་དང་དབུ་མ་པ་གསུམ་གྱིས་རང་གི་མཚན་
ཉིད་ཀྱིས་གྲུབ་པ་དང་དོན་དམ་པར་གྲུབ་པ་བདེན་པར་གྲུབ་པ་སོགས་ལ་འདོད་
ཚུལ་མི་འདྲ་བ་ཡོད། མདོ་སྡེ་པས་སྤྱི་མཚན་དེ་རང་གི་མཚན་ཉིད་ཀྱིས་གྲུབ་པ་
དང༌། རང་ངོས་ནས་གྲུབ་པ་དང་། རང་བཞིན་གྱིས་གྲུབ་པ་དང་། ཀུན་རྫོབ་བདེན་
པ་ཡིན་ཡང་རང་མཚན་དང་། དོན་དམ་པར་གྲུབ་པ་དང་། དོན་དམ་བདེན་པ་མ་
ཡིན་པར་འདོད། དེའི་ལུགས་ལ་རང་མཚན་སོགས་ཡིན་ན་དངོས་པོ་ཡིན་དགོས་



125
པ་ནི། རྣམ་འགྲེལ་ལས། དོན་དམ་དོན་བྱེད་ནུས་པ་གང་། །དེ་འདིར་དོན་དམ་ཡོད་
པ་ཡིན། ཞེས་པའི་གཞུང་ལ་བརྟེན། སྐབས་འདིར་རྗེ་བཙུན་ཆོས་ཀྱི་རྒྱལ་མཚན་
མཆོག་གིས་སྤྱི་མཚན་བདེན་པར་མ་གྲུབ་པར་གསུངས་པ་དང་། པཎ་ཆེན་བསོད་
ནམས་གྲགས་པ་མཆོག་གིས་གཞི་གྲུབ་ན་བདེན་པར་གྲུབ་པས་ཁྱབ་པར་གསུངས་
པས་ཡིག་ཆའི་བཞེད་ཚུལ་མི་འདྲ་བ་ཡོད།
སེམས་ཙམ་པས་གཞན་དབང་དང་ཡོངས་གྲུབ་གཉིས་རང་མཚན་དང་།
རང་གི་མཚན་ཉིད་ཀྱིས་གྲུབ་པ། དོན་དམ་པར་གྲུབ་པ། བདེན་པར་གྲུབ་པར་འདོད།
ཀུན་བཏགས་ནི་སྤྱི་མཚན་དང་། རང་གི་མཚན་ཉིད་ཀྱིས་མ་གྲུབ་པ་དང་། དོན་
དམ་པར་མ་གྲུབ་པ། བདེན་པར་མ་གྲུབ་པར་འདོད།
དབུ་མ་རང་རྒྱུད་པས་ཆོས་ཐམས་ཅད་ངོ་བོ་ཉིད་ཀྱིས་གྲུབ་པ་དང་། རང་
གི་མཚན་ཉིད་ཀྱིས་གྲུབ་པ། རང་ངོས་ནས་གྲུབ་པ། རང་བཞིན་གྱིས་གྲུབ་པར་
འདོད་ཀྱང་། དོན་དམ་པར་གྲུབ་པ་དང༌། ཡང་དག་པར་གྲུབ་པ། བདེན་པར་གྲུབ་
པ། དེ་ཁོ་ན་ཉིད་དུ་མ་གྲུབ་པར་འདོད་པ་དང་། དབུ་མ་ཐལ་འགྱུར་བས་དེ་ཐམས་
ཅད་དགག་བྱ་གནད་གཅིག་པར་འདོད་པར་རྩ་འཇུག་གི་རྣམ་བཤད་གཉིས་དང་
དྲང་ངེས་ལེགས་བཤད་སྙིང་པོ་སོགས་སུ་གསུངས་ཡོད།
སེམས་ཙམ་པའི་ལུགས་ལ་གང་ཟག་གི་བདག་མེད་ཡོངས་གྲུབ་མ་ཡིན་
པར་བཞེད་པ་དང་། ཡོངས་གྲུབ་ཡིན་པར་བཞེད་པའི་ཕྱོགས་གཉིས་ཡོད། པཎ་
ཆེན་བསོད་ནམས་གྲགས་པ་མཆོག་གི་བཞེད་ཚུལ་ནི། མདོ་སྡེ་དགོངས་འགྲེལ་



126
-
-
，-
---
--
-
--
---
--
--
-
-
，-.
：
-.
.
.
- --
，
དྲང་ངེས་འདིར་དྲངས་པར། གཞན་ཡང་ཆོས་རྣམས་ཀྱི་ཡོངས་སུ་གྲུབ་པའི་མཚན་
ཉིད་གང་ཡིན་པ་དེ་ཡང་དོན་དམ་པ་ངོ་བོ་ཉིད་མེད་པ་ཉིད་ཅེས་བྱའོ། །དེ་ཅིའི་ཕྱིར་
ཞེ་ན། དོན་དམ་ཡང་དག་འཕགས། ཆོས་རྣམས་ཀྱི་ཆོས་བདག་མེད་པ་གང་ཡིན་
པ་དེ་ནི་དེ་དག་གི་ངོ་བོ་ཉིད་མེད་པ་ཉིད་ཅེས་བྱ་སྟེ། དེ་ནི་དོན་དམ་པ་ཡིན་ལ་དོན་
དམ་པ་ནི་ཆོས་ཐམས་ཅད་ཀྱི་ངོ་བོ་ཉིད་མེད་པ་ཉིད་ཀྱིས་རབ་ཏུ་ཕྱེ་བ་ཡིན་པས་
དེའི་ཕྱིར་དོན་དམ་པ་ངོ་བོ་ཉིད་མེད་པ་ཉིད་ཅེས་བྱའོ། །ཞེས་དང་། ། ནམ་མཁའ་ནི་
གཟུགས་ཀྱི་ངོ་བོ་ཉིད་མེད་པ་ཙམ་གྱིས་རབ་ཏུ་ཕྱེ་བ་དང་ཐམས་ཅད་དུ་སོང་བ་ཇི་
ལྟ་བ་དེ་ལྟ་བུ་ནི་དོན་དམ་པ་ངོ་བོ་ཉིད་མེད་པ་དེ་ལས་ཆོས་བདག་མེད་པས་རེབ་
ཏུ་ཕྱེ་བ་དང་ཐམས་ཅད་དུ་སོང་བ་གཅིག་ལྟ་བར་བྱ་སྟེ། ཞེས་དང་། རྣམ་པར་རྟོག་
པའི་སྤྱོད་ཡུལ་ཀུན་བཏགས་པའི་མཚན་ཉིད་ཀྱི་གནས་འདུ་བྱེད་ཀྱི་མཚན་མ་དེ་
ཉིད། ཀུན་བརྟགས་པའི་མཚན་ཉིད་དེར་ཡོངས་སུ་མི་གྲུབ་ཅིང་ངོ་བོ་ཉིད་དེ་ཁོ་ནས་
ངོ་བོ་ཉིད་མ་མཆིས་པ་ཉིད་ཆོས་ལ་བདག་མ་མཆིས་པ། དེ་བཞིན་ཉིད་རྣམ་པར་
དག་པའི་དམིགས་པ་གང་ལགས་པ་དེ་ནི་ཡོངས་སུ་གྲུབ་པའི་མཚན་ཉིད་ལགས་
ཏེ། ཞེས་སོགས་དང་། གཞུང་འདི་ཉིད་ལས། ཆོས་རྣམས་ཀྱི་ཆོས་ཀྱི་བདག་མེད་
ཡོངས་གྲུབ་ནི་རྣམ་པར་དག་པའི་དམིགས་པ་ཡིན་པས་དོན་དམ་པ་ཡང་ཡིན་ལ།
ཆོས་རྣམས་ཀྱི་བདག་གི་ངོ་བོ་ཉིད་མེད་པས་རབ་ཏུ་ཕྱེ་བ་སྟེ་དེ་ཙམ་གྱིས་བཞག་
པ་ཡིན་པའི་ཕྱིར་ཆོས་རྣམས་ཀྱི་ངོ་བོ་ཉིད་མེད་པ་ཞེས་ཀྱང་བྱ་བས་དོན་དམ་པ་ངོ་
བོ་ཉིད་མེད་པ་ཉིད་ཅེས་བྱའོ། ཞེས་དང་། ཆོས་ཅན་འདུས་བྱས་ལ་ཆོས་ཀྱི་བདག་
རྣམ་པར་བཅད་ཙམ་གྱི་སྤྲོས་པ་མེད་དགག་ལ་ཆོས་ཀྱི་བདག་མེད་ཀྱི་ཡོངས་གྲུབ་



127
འཇོག་པར་ཤིན་ཏུ་གསལ་བའི་ཕྱིར། ཞེས་དང་། ཆོས་ལ་ཞེས་སོགས་ཀྱིས་ཆོས་
ཀྱི་བདག་མེད་དེ་བཞིན་ཉིད་ཅེས་བརྗོད་པ་གང་ལ་དམིགས་ནས་བསྒོམས་པས་
སྒྲིབ་པ་དག་པར་འགྱུར་བ་དེ་ཉིད་ཡོངས་གྲུབ་ཏུ་ངོས་བཟུང་ངོ༌། །ཞེས་མདོ་སྡེ་
དགོངས་འགྲེལ་དང་དྲང་ངེས་རྣམ་འབྱེད་གཉིས་སུ་ཡོངས་གྲུབ་བསྟན་པའི་སྐབས་
ཐམས་ཅད་དུ་ཆོས་ཀྱི་བདག་མེད་ཁོ་ན་ཡོངས་གྲུབ་ཏུ་གསུངས་པ་མ་གཏོགས་
གང་ཟག་གི་བདག་མེད་ཡོངས་གྲུབ་ཏུ་མ་གསུངསཤིང་། །
རྣམ་འགྲེལ་ཐར་ལམ་གསལ་བྱེད་ལས། འགྱུར་མེད་ཡོངས་གྲུབ་ནི། གང་
ལ་དམིགས་ནས་གོམས་ན། ཤེས་སྒྲིབ་མཐའ་དག་ཟད་པར་འགྱུར་པའི་དམིགས་པ་
མཐར་ཐུག་ཡིན་པས། རྣམ་པར་དག་པའི་དམིགས་པ་ཞེས་ཀྱང་བྱ། ཆོས་རྣམས་
ཀྱི་གནས་ལུགས་ཞེས་ཀྱང་བྱ། དོན་དམ་པའི་བདེན་པ་ཞེས་ཀྱང་བྱའོ། ཞེས་དང་།
སྟོང་ཐུན་སྐལ་བཟང་མིག་འབྱེད་ལས། སེམས་ཙམ་པ་དང་དབུ་མ་རང་རྒྱུད་པ་
དག་གང་ཟག་གི་བདག་མེད་དོན་དམ་བདེན་པར་མི་འདོད་ཅིང་གང་ཟག་གི་བདག་
འགོག་པའི་རིགས་པ་ཡང་ཀུན་རྫོབ་དཔྱོད་བྱེད་ཀྱི་རིགས་པར་འདོད་དོ། །
ཞེསཔའི་གཞུང་དེ་དག་ལ་བརྟེན་ནས་གང་ཟག་གི་བདག་མེད་ཡོངས་གྲུབ་མ་
ཡིན་པར་བཞེད།
རྗེ་བཙུན་ཆོས་ཀྱི་རྒྱལ་མཚན་མཆོག་དང་ཀུན་མཁྱེན་འཇམ་དབྱངས་
བཞད་པ་སོགས་གང་ཟག་གི་བདག་མེད་ཡོངས་གྲུབ་ཏུ་བཞེད་པ་རྣམས་ཀྱིས་
དབུས་མཐའ་ལས། རྣམ་དག་སྤྱོད་ཡུལ་རྣམ་གཉིས་ཏེ། །གཅིག་པུ་ཁོ་ན་བརྗོད་



128
པ་ཡིན། །ཞེས་དང་། དེའི་འགྲེལ་པ་དབྱིག་གཉེན་གྱིས་མཛད་པ་ལས།12 རྣམ་
པར་དག་པའི་སྤྱོད་ཡུལ་གྱི་དེ་ཁོ་ན་ཉིད་རྣམ་པ་གཉིས་ཏེ། ཉོན་མོངས་པའི་སྒྲིབ་
པ་རྣམ་པར་དག་པའི་ཡེ་ཤེས་ཀྱི་སྤྱོད་ཡུལ་དང་། ཤེས་བྱའི་སྒྲིབ་པ་རྣམ་པར་དག་
པའི་ཡེ་ཤེས་ཀྱི་སྤྱོད་ཡུལ་ལོ། །རྣམ་དག་སྤྱོད་ཡུལ་རྣམ་གཉིས་ཏེ། །གཅིག་པུ་
ཁོ་ན་བརྗོད་པ་ཡིན། ཡོངས་སུ་གྲུབ་པའི་ངོ་བོ་ཉིད་དུ་བརྗོད་དེ་ངོ་བོ་ཉིད་གཞན་
ནི་རྣམ་པར་དག་པའི་ཡེ་ཤེས་རྣམ་པ་གཉིས་ཀྱི་སྤྱོད་ཡུལ་མ་ཡིན་ནོ། །ཞེས་དང་།
དབུས་མཐའ་རྣམ་འབྱེད་ཀྱི་འགྲེལ་བཤད་ལས། རྣམ་པར་དག་པའི་
སྤྱོད་ཡུལ་འདི་རྣམ་པ་གཉིས་ནི་ཡོངས་སུ་གྲུབ་པའི་ངོ་བོ་ཉིད་གཅིག་པུས་བརྗོད་
དེ། འདིར་རྒྱུ་སྨོས་པ། ངོ་བོ་ཉིད་གཞན་ནི་རྣམ་པར་དག་པའི་ཡེ་ཤེས་རྣམ་པ་
གཉིས་ཀྱི་སྤྱོད་ཡུལ་མ་ཡིན་ནོ་ཞེས་བྱ་བའོ། །ཅིའི་ཕྱིར་ཞེ་ན། ཡང་དག་པ་མ་
ཡིན་པ་ཀུན་རྟོག་པ་ནི་གནས་ངན་ལེན་གྱི་དྲི་མ་གཉིས་ཀྱིས་དྲི་མ་ཅན་དུ་གྱུར་
པའི་ཕྱིར་རོ། །ཀུན་བཏགས་པ་ནི་མེད་པའི་ཕྱིར་རོ། ཡེ་ཤེས་རྣམ་པ་གཉིས་ཀྱི་
ཡུལ་ནི་ཆོས་ཉིད་ཡིན་པས་རྣམ་པར་དག་པའི་སྤྱོད་ཡུལ་གྱི་དེ་ཁོ་ན་ཉིད་ཡོངས་
སུ་གྲུབ་པ་ཉིད་ཀྱིས་རྣམ་པར་བཞག་གོ །རྣམ་པར་དག་པའི་སྤྱོད་ཡུལ་གྱི་དེ་ཁོ་
ན་ཉིད་བཤད་ཟིན་ཏོ། །ཞེས་དང་།
མངོན་པ་ཀུན་བཏུས་ལས། ཆོས་དགེ་བ་རྣམས་ཀྱི་དེ་བཞིན་ཉིད་གང་
ཞེ་ན། བདག་མེད་པ་རྣམ་པ་གཉིས་དང་། སྟོང་པ་ཉིད་དང་། མཚན་མ་མེད་པ་
129 བསྟན་འགྱུར་དཔེ་བསྡུར་མ། དེབ་གྲངས། ༧༡ སེམས་ཙམ། བེ། ཤོག་གྲངས། ༣༠
130 བསྟན་འགྱུར་དཔེ་བསྡུར་མ། དེབ། ༧༡ སེམས་ཙམ། བི། ཤོག་གྲངས། ༦༤༩
131 བསྟན་འགྱུར་དཔེ་བསྡུར་མ། དེབ་གྲངས། ༧༦ སེམས་ཙམ། རི། ལེའུ་དང་པོ། ཤོག་གྲངས། ༡༣༨



129
དང་། ཡང་དག་པའི་མཐའ་དང་། དོན་དམ་པ་སྟེ་ཆོས་ཀྱི་དབྱིངས་ཀྱང་དེ་ཡིན་
ནོ། ཞེས་དང་། བྱང་ས་ལས། ཆོས་དང་གང་ཟག་ལ་བདག་མེད་པ། དོན་དམ་པ།
ཆོས་ཀྱི་དེ་བཞིན་ཉིད་ཟབ་མོ། །ཞེས་དང་། བསྡུ་བ་ལས། གང་ཟག་བདག་མེད་
པ་གང་ཡིན་པ་དང་། ཆོས་བདག་མེད་པ་གང་ཡིན་པའི་བདག་མེད་པ་ཐམས་ཅད་
ནི། སྤྱིར་ན་སྟོང་པ་ཉིད་ཅེས་བྱའོ། ཞེས་དང་། རྣམ་འགྲེལ་ཐར་ལམ་གསལ་བྱེད་
ལས། གང་ཟག་དང་ཆོས་ལ་བདག་མེད་པའི་སྟོང་པ་ཉིད་འཕགས་པ་རྣམས་ཀྱི་
མཉམ་གཞག་སོ་སོ་རང་གི་མངོན་སུམ་དུ་རིག་པར་བྱ་བ་ཡིན་གྱི། ཞེས་དང་།
སྟོང་ཐུན་སྐལ་བཟང་མིག་འབྱེད་ལས། ཡོངས་གྲུབ་ནི་གཞན་དབང་གི་སྟེང་དུ་
བདག་འཛིན་གཉིས་ཀྱིས་ཀུན་བཏགས་པ་ལྟར་གྲུབ་པས་སྟོང་པའི་དེ་བཞིན་ཉིད་
དེ་མཚན་ཉིད་ཀྱང་དེ་ཉིད་དོ། །ཞེས་སོགས་གསུངས་པ་ལ་བརྟེན་ནས་གང་ཟག་
གི་བདག་མེད་ཡོངས་གྲུབ་ཏུ་བཞེད། ཕྱོགས་གཉིས་ཀ་ལ་ལུང་གི་སྒྲུབ་བྱེད་ནི་
མང་ཡང་ཕུགས་ཀྱི་དགོངས་པ་གང་ཡིན་རིགས་པས་དཔྱད་དགོས།
གཞན་དབང་ཀུན་བཏགས་ཀྱིས་སྟོང་ཚུལ་དེ་ཡང་ས་ཕྱོགས་བུམ་པས་
སྟོང་པ་དང་གཙུག་ལག་ཁང་དགེ་སློང་གིས་སྟོང་པ་ལྟར་དོན་གཞན་དུ་ཡོད་པས་
སྟོང་པ་མ་ཡིན་གྱི། གང་ཟག་རང་སྐྱ་ཐུབ་པའི་རྫས་སུ་མེད་པ་ལྟར་གཞན་དབང་དེ་
ཉིད་དགག་བྱ་ཀུན་བཏགས་ཀྱི་ངོ་བོར་གྲུབ་པས་སྟོང་པ་ཡིན་ནོ། །འོན་ཀྱང་སེམས་
ཙམ་པའི་ལུགས་ཀྱི་སྟོང་ཚུལ་དེ་རང་སྟོང་དང་གཞན་སྟོང་གང་ཡིན་དཔྱད་དགོས་
པ་ནི། སྟོང་ཐུན་ལས། གཞན་ཡང་གོང་དུ་ཇི་སྐད་བཤད་པ་ལྟར། མདོ་དགོངས་
འགྲེལ་དང་། ཐོགས་མེད་སྐུ་མཆེད་ཀྱི་གཞུང་དང་། མདོ་སྡེ་རྒྱན་དང་། དབུས་མཐའ་



130
རྣམས་ཀྱིས་སྟོང་གཞི་གཞན་དབང་དངོས་པོ་བདེན་གྲུབ་དེ་ཉིད། ཀུན་བཏགས་
དངོས་མེད་དེས་སྟོང་པ་གཞན་སྟོང་གི་དོན་དུ་ཆེས་གསལ་བར་ཡང་ཡང་བཤད་
པ་ལ། སྟོང་གཞི་བདེ་གཤེགས་སྙིང་པོ་དངོས་མེད་དེ་ཉིད། གཞན་དབང་དངོས་
པོ་འདུ་བྱས་ཀྱི་ཚོགས་ཀྱིས་སྟོང་པའི་གཞན་སྟོང་གཞུང་དེ་དག་གིས་བསྟན་ཏོ་
སྙམ་དུ་བཟུང་ནས་དེ་དག་ངེས་དོན་དུ་བསྒྲུབ་པ་ནི་བློ་གྲོས་སྨྱོས་པས་རང་གི་
གཤེད་མ་ལ་ཕར་འཛིན་པའོ། །ཞེས་གསུངས་པས་སོ།།
འཁོར་ལོ་གསུམ།
དོན་དམ་ཡང་དག་འཕགས་ཀྱིས་སངས་རྒྱས་བཅོམ་ལྡན་འདས་ལ་འཁོར་
ལོ་དང་པོའི་སྐབས་སུ་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པར་གསུངས་
པ་དང་། འཁོར་ལོ་བར་པའི་སྐབས་སུ་ཆོས་ཐམས་ཅད་རང་གི་མཚན་ཉིད་ཀྱིས་མ་
གྲུབ་པར་སྒྲས་ཟིན་ལ་གསུངས་པ་གཉིས་སྒྲ་སོར་བཞག་ན་འགལ་ནའང་བཅོམ་
ལྡན་འདས་ལ་འགལ་བ་མ་མཆིས་པས་ཅི་ལ་དགོངས་ནས་གསུངས་པ་ཡིན་ཞེས།
རང་ཉིད་ས་བཅུའི་བྱང་ཆུབ་སེམས་དཔའ་ལ་དོགས་པ་དེ་ལྟར་མེད་ཀྱང་མ་འོངས་
པའི་གདུལ་བྱ་རྣམས་ལ་དགོངས་ནས། འཁོར་ལོ་བར་པས་སྒྲས་ཟིན་ལ་རང་གི་
མཚན་ཉིད་ཀྱིས་མ་གྲུབ་པར་གསུངས་པ་ཅི་ལ་དགོངས་ནས་གསུངས་པ་ཡིན་
ཞེས་དྲི་བ་དངོས་སུ་ཞུས་པ་དང་། འཁོར་ལོ་དང་པོའི་དོགས་པ་ཤུགས་ལ་ཞུས་
པ་ཡིན། དེའི་ལན་དུ་མདོ་སྡེ་དགོངས་འགྲེལ་ལས་གསུངས་པའི་འཁོར་ལོ་ཐ་མ་



131
ལེགས་པར་རྣམ་པར་ཕྱེ་བའི་ཆོས་འཁོར་འདི་གསུངས་པ་ཡིན།
རྣམ་གྲངས་བདུན་གྱི་སྒོ་ནས་རང་གི་མཚན་ཉིད་ཀྱིས་གྲུབ་པ་བཀའ་
བསྩལ་པའི་མདོའི་མཚན་གཞིར་བདེན་བཞིའི་ཆོས་འཁོར་ཉིད་འཇོག་ན། བཀའ་
དང་པོ་བདེན་བཞིའི་ཆོས་འཁོར་གྱིས་རྣམ་གྲངས་དུ་མར་བཀའ་བསྩལ་ཚུལ་གང་
ཡིན་དང་འགོག་བདེན་ལས་གཞན་པའི་འདུས་མ་བྱས་ཀྱི་ཆོས་རྣམས་རང་གི་
མཚན་ཉིད་ཀྱིས་གྲུབ་པར་གསུངས་ཚུལ་ལ་དཔྱད་རྒྱུ་ཡོད། གདུལ་བྱ་ནི་ཐེག་
པ་ཐམས་ཅད་ལ་ཡང་དག་པར་ཞུགས་པོ་སྟེ། སྔ་མ་གཉིས་ནི་ཐེག་པ་ཆེ་ཆུང་སོ་
སོ་བ་ཡིན་ལ་འདི་ནི་གཉིས་ཀའི་དབང་དུ་བྱས་པའོ། །ཞེས་པའི་དོན་འགྲེལ་ཚུལ་
ལ་མི་མཐུན་པོ་དུ་མ་ཡོད་ཀྱང་། ཡིག་ཆའི་བཞེད་ཚུལ་ནི། སྐབས་འདིར་ཐེག་པ་
ཐམས་ཅད་ཞེས་པའི་ཐེག་པ་ནི་རྗོད་བྱེད་སྒྲ་ཡི་ཐེག་པ་འཁོར་ལོ་དང་པོ་གཉིས་
ལ་བྱས་ནས། འཁོར་ལོ་དང་པོའི་ཆེད་དུ་བྱ་བའི་གདུལ་བྱས་འཁོར་ལོ་དང་པོའི་
བརྗོད་བྱ་ལ་དཔྱད་པ་ཡང་དག་པར་ཞུགས་པ་དང་། འཁོར་ལོ་བར་པའི་ཆེད་དུ་བྱ་
བའི་གདུལ་བྱས་འཁོར་ལོ་བར་པའི་བརྗོད་བྱ་ལ་དཔྱད་པ་ཡང་དག་པར་ཞུགས་པ་
དང༌། འཁོར་ལོ་མཐའ་མའི་ཆེད་དུ་བྱ་བའི་གདུལ་བྱས་འཁོར་ལོ་དང་པོ་དང་བར་
པ་གཉིས་ཀའི་བརྗོད་བྱ་ལ་མདོ་སྡེ་ལ་འགལ་སྤོང་གི་དྲི་བ་ཞུས་པ་ལྟར་གྱི་དོགས་
པ་ཡང་དག་པར་ཞུགས་པ་ཡིན། དེས་ན་སྔ་མ་གཉིས་ནི་ཐེག་པ་ཆེ་ཆུང་སོ་སོ་བ་
ཡིན་ལ་འདི་ནི་གཉིས་ཀའི་དབང་དུ་བྱས་པའོ། །ཞེས་གསུངས་པ་ཡིན།



132
རྣམ་བཤད་རྟོགས་དཀའི་སྣང་བ་ལས། དེ་ལ་ཐེག་པ་དམན་པ་ལ་ཡང་དག་
པར་ཞུགས་པ་དང་། ཐེག་པོ་ཆེན་པོ་ལ་ཡང་དག་པར་ཞུགས་པའི་དོན་ནི། དེ་དང་
དེའི་རིགས་ངེས་པ་ཡིན་ལ། ཐེག་པ་ཐམས་ཅད་ལ་ཡང་དག་པར་ཞུགས་ཞེས་པ་
ནི། རྐྱེན་གྱི་དབང་གིས་ཐེག་པ་གང་དུ་ཡང་བསྒྱུར་དུ་རུང་བ་ལ་ངེས་པའི་རིགས་
ཅན་གྱི་བྱང་སེམས་སོ། །ཐེག་པ་གསུམ་གའི་གང་ཟག་ཚང་བ་འཁོར་དུ་འདུས་པའི་
དོན་ནི་མིན་ཏེ། རང་སངས་རྒྱས་སངས་རྒྱས་ཀྱི་འཁོར་དུ་མི་སྲིད་དོ། །ཞེས་དང་།
དྲང་ངེས་དཀའ་འགྲེལ་ལས། འོ་ན་ཁྱེད་རང་གི་ལུགས་ཀྱི་འཁོར་ལོ་ཐ་
མའི་ཐེག་པ་ཐམས་ཅད་ལ་ཡང་དག་པར་ཞུགས་པ་རྣམས་ལ་ཞེས་གསུངས་པའི་
དོན་ཇི་ལྟ་བུ་ཞེ་ན། དེ་ཡང་སྐབས་འདིར་ཐེག་པ་ཐམས་ཅད་ཅེས་པ་དགོངས་འགྲེལ་
ནས་གསུངས་པའི་འཁོར་ལོ་གསུམ་པོ་ཡིན་ལ། འཁོར་ལོ་ཐ་མའི་ཆེད་དུ་བྱ་བའི་
གདུལ་བྱ་དེ་འཁོར་ལོ་གསུམ་གའི་དགོངས་པ་འགྲེལ་བ་ལཾ་ཞུགས་པས་ཐེག་པ་
ཐམས་ཅད་ལ་ཡང་དག་པར་ཞུགས་པ་ཞེས་བརྗོད་ལ། དགོངས་པ་འགྲེལ་བར་
ཞུགས་ཚུལ་ཡོང་འཁོར་ལོ་ཐ་མའི་ཆེད་དུ་བྱ་བའི་གདུལ་བྱ་དེས་ཆོས་ཀྱི་བདག་
མེད་ཀྱི་དབང་དུ་བྱས་པའི་མཚན་ཉིད་གསུམ་གྱི་རྣམ་གཞག་འཁོར་ལོ་བར་པའི་
དོན་དུ་དངོས་སུ་གོ་བའི་ཤུགས་ལ་གང་ཟག་གི་བདག་མེད་ཀྱི་དབང་དུ་བྱས་པའི་
མཚན་ཉིད་གསུམ་གྱི་རྣམ་གཞག་འཁོར་ལོ་དང་པོའི་མདོའི་དོན་དུ་དོན་གྱིས་གོ་
ནུས་པ་ཡིན་ཏེ། འཁོར་ལོ་དང་པོའི་ཆེད་དུ་བྱ་བའི་གདུལ་བྱ་དེས་འཁོར་ལོ་དང་
པོ་རང་གི་དངོས་བསྟན་ཙམ་གོ་བར་ནུས། འཁོར་ལོ་བར་པའི་ཆེད་དུ་བྱ་བའི་
གདུལ་བྱ་དེས་འཁོར་ལོ་བར་པ་རང་གི་དགོངས་པ་ཙམ་གོ་བར་ནུས། གཞན་དེ་



133
གཉིས་ཀྱིས་མི་ནུས་པའི་ཕྱིར་རོ། །དེས་ན་འདི་ཉིད་ལས། སྔ་མ་གཉིས་ནི་སོ་སོ་
བ་ཡིན་ལ་འདི་ནི་གཉིས་ཀའི་དབང་དུ་བྱས་པའོ། །ཞེས་གསུངས་པའི་དོན་ནི་དེ་
ལྟར་ཡིན་ཏེ་ད་དུང་འཆད་པར་འགྱུར་རོ། །ཞེས་དང་། རྗེ་བཙུན་དྲང་ངེས་སྤྱི་དོན་
ལས། དེའི་ཆེད་དུ་བྱ་བའི་གདུལ་བྱ་ལ་ཐེག་པ་ཐམས་ཅད་ལ་ཡང་དག་པར་ཞུགས་
པ་ཞེས་བརྗོད་པའི་རྒྱུ་མཚན་ཡོད་དེ། དེ་ལ་ཐེག་པ་ཆེ་ཆུང་གི་གདུལ་བྱ་གཉིས་ཀ་
ཡོད་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། ཞེས་གསུངས།
སྐབས་འདིར་ཐེག་པ་ཐུན་མོང་བའི་མདོ་ཡོད་མེད་དཔྱད་ན། སྔགས་རིམ་
ཆེན་མོ་ལས། ཆེད་དུ་བྱ་བ་དམན་པ་བདག་གཅིག་པུའི་ཕྱིར་དུ་ཐོབ་བྱ་དམན་པ་
འཁོར་བའི་སྡུག་བསྔལ་ཙམ་ཞི་བའི་གོ་འཕང་དོན་དུ་གཉེར་བ་དང་། ཆེད་དུ་བྱ་བ་
ཁྱད་པར་དུ་འཕགས་པ་སེམས་ཅན་ཐམས་ཅད་ཀྱི་ཕྱིར་དུ་ཐོབ་བྱ་མཆོག་སངས་
རྒྱས་ཀྱི་གོང་འཕང་དོན་དུ་གཉེར་བའི་གདུལ་བྱ་དམན་མཆོག་གཉིས་ཡོད་པས།
དེ་གཉིས་ཐེག་པ་གང་གིས་རང་རང་གི་གོ་འཕང་དུ་འགྲོ་བའི་ཐེག་པ་གཉིས་ལ་
ཐེག་པ་དམན་པ་དང་ཐེག་པ་ཆེན་པོ་ཞེས་བྱ་ལ། དེ་ཉིད་ཀྱི་དབང་དུ་བྱས་ནས་
གསུངས་པའི་ཆོས་གཉིས་ལ་ཐེག་པ་མཆོག་དམན་གྱི་སྡེ་སྣོད་ཅེས་བྱའོ། ཞེས་དང་།
པཎ་ཆེན་བློ་བཟང་ཆོས་རྒྱན་གྱི་བསྟན་པ་སྤྱི་དང་རྒྱུད་སྡེ་བཞིའི་རྣམ་
གཞག་ཟིན་བྲིས་ལས། ཐེག་པ་ལ་ཉན་ཐོས་ཀྱི་ཐེག་པ་དང་། རང་རྒྱལ་གྱི་ཐེག་པ་
དང་། ཐེག་པ་ཆེན་པོའོ། །དེ་ལྟར་འབྱེད་པའི་རྒྱུ་མཚན་ཡང་ཡོད་དེ། ཆེད་དུ་བྱ་
བ་རང་ཉིད་གཅིག་པུའི་ཕྱིར་དུ་ཐོབ་བྱ་དམན་པ་འཁོར་བའི་སྡུག་བསྔལ་ཙམ་ཞི་
བ་དོན་དུ་གཉེར་བའི་རིགས་ཅན་གཅིག་དང་། ཆེད་དུ་བྱ་བ་སེམས་ཅན་ཐམས་



134
ཅད་ཀྱི་ཕྱིར་དུ་ཐོབ་བྱ་མཆོག་རྫོགས་པའི་སངས་རྒྱས་ཀྱི་གོ་འཕང་དོན་དུ་གཉེར་
བའི་རིགས་ཅན་གྱི་གདུལ་བྱ་གཉིས་ཡོད་པ་གང་ཞིག །གདུལ་བྱ་དེ་གཉིས་ཀྱི་
རང་རང་གི་བསམ་པའི་སྒོ་ནས་རང་རང་གི་ཐེག་པ་ལ་དམིགས་ནས། དེར་བགྲོད་
པར་བྱེད་པའི་ལམ་གྱི་ཐེག་པ་ཡང་གཉིས་ལས། ཐེག་པ་དམན་པ་དང་། ཐེག་པ་
ཆེན་པོ་གཉིས་སུ་བཞག་པ་ཡིན་པའི་ཕྱིར་དང་། གདུལ་བྱ་དེ་གཉིས་ཀྱི་དབང་
དུ་བྱས་ནས་གསུངས་པའི་ཆོས་ལ་ཡང་ཐེག་པ་དམན་པའི་སྡེ་སྣོད་དང་། ཐེག་
པ་ཆེན་པོའི་སྡེ་སྣོད་གཉིས་སུ་ཡོད་པའི་ཕྱིར་ཏེ། མདོ་སྡེ་རྒྱན་ལས།192 སྡེ་སྣོད་
དག་ནི་གསུམ་མམ་གཉིས་ཀྱང་རུང་། །བསྡུས་པའི་ཕྱིར་ཏེ་རྒྱུ་ནི་དགུར་འདོད་དོ།
ཞེས་གསུངས་པའི་ཕྱིར། ཞེས་དང་། དྲང་ངེས་དཀའ་འགྲེལ་ལས། ཁ་ཅིག་འཁོར་
ལོ་གསུམ་པའི་ཆེད་དུ་བྱ་བའི་གདུལ་བྱ་ལ་རིགས་ཅན་གསུམ་ག་ཡོད་ཅིང་། དེ་
དགོངས་འགྲེལ་ལས། ཐེག་པ་ཐམས་ཅད་ལ་ཡང་དག་པར་ཞུགས་པ་ཞེས་དང་།
འདི་ཉིད་ལས་ཀྱང་། སྔ་མ་གཉིས་ནི་སོ་སོ་བ་ཡིན་ལ། འདི་ནི་གཉིས་གའི་དབང་
དུ་བྱས་པ་ཡིན་ནོ་ཞེས་པའི་དགོངས་པར་འཆད་པ་ནི་ཆེས་མི་རིགས་ཏེ། ཐེག་པ་
ཆེ་ཆུང་གི་གསུང་རབ་གཉིས་ཆེད་དུ་བྱ་བའི་གདུལ་བྱ་ཐེག་ཆེན་གྱི་རིགས་ཅན་
དང༌། ཐེག་དམན་གྱི་རིགས་ཅན་གཉིས་ལ་གཙོ་བོར་དགོངས་ནས་གསུངས་པའི་
ཆ་ནས་རིམ་པ་ལྟར་སོ་སོར་འབྱེད་པར་སྔགས་རིམ་ཆེན་མོ་སོགས་རྗེའི་གསུང་
རབ་ཇི་སྙེད་ཅིག་ལས་གསུངས།
132 སྡེ། བསྟན། སེམས་ཙམ། ཕི། ཤོག ༡༣-ན།



135
རྫས་བཏགས་ཀྱི་ཁྱད་པར། །
སྤྱིར་རྫས་ཡོད་ལ་རིགས་པས་གྲུབ་པའི་རྫས་ཡོད། བརྟན་པ་
མི་འགྱུར་བའི་རྫས་ཡོད། དོན་བྱེད་ནུས་པའི་རྫས་ཡོད། རང་སྐྱ་ཐུབ་པའི་རྫས་
ཡོད་དང་བཞི། བཏགས་ཡོད་ལ་ཆ་ལ་བཏགས་པ། གནས་སྐབས་ལ་བཏགས་
པ། མེད་བཞིན་དུ་བཏགས་པ། དེ་ལས་གཞན་པའི་བཏགས་ཡོད་དང་བཞི་ཡོད་
པར་ཚད་མ་རིགས་རྒྱན་སོགས་ལས་གསུངས།
བྱེ་བྲག་སྨྲ་བའི་ལུགས་ལ་དོན་དམ་བདེན་པ་དང་རྫས་ཡོད་དོན་གཅིག
ཀུན་རྫོབ་བདེན་པ་དང་བཏགས་ཡོད་དོན་གཅིག ། །
མདོ་སྡེ་པའི་ལུགས་ལ་ཚད་མ་སྡེ་བདུན་ཡིད་ཀྱི་མུན་སེལ་ལས། བདག་
མེད་སྒྲོ་བཏགས་ཡིན་པ་འདོད་པ་ཡིན་ལ། དེ་ཡང་སྒྲོ་བཏགས་ཞེས་པ་དེ་མ་ཡིན་
བཞིན་དུ་དེར་སྒྲོ་བཏགས་པའི་སྒྲོ་བཏགས་མ་ཡིན་གྱི། བཏགས་ཡོད་ལ་སྒྲོ་བཏགས་
སུ་བྱས་པ་དེ་ཡིན་ལ་བཏགས་ཡོད་ཡིན་པའི་རྒྱུ་མཚན་ཡང་རང་གི་ངོ་བོ་རང་
དབང་བ་མིན་པར་དགག་བྱ་བཅད་ཙམ་གྱི་སྒོ་ནས་བློ་ཡུལ་དུ་འཆར་དགོས་པའི་
ཕྱིར། རྫས་ཡོད་ཡིན་ན་ནི་རང་གི་ངོ་བོ་རྒྱུ་ལས་སྐྱེས་པའི་ཕྱིར་དགག་བྱ་བཅད་
པ་ཙམ་ལ་མི་ལྟོས་པར་རང་གི་ངོ་བོ་བློ་ཡུལ་དུ་འཆར་རྒྱུ་ཡོད་པས་ཁྱབ་པ་ཡིན་
ནོ། །ཞེས་གསུངས་པ་ལྟར། དངོས་པོ་ལ་རྫས་ཡོད་དང་། དངོས་མེད་ཀྱི་ཆོས་
ལ་བཏགས་ཡོད་དུ་འཇོག་སྙམ་ཡང་། གང་ཟག་བཏགས་ཡོད་དུ་འདོད་དགོས་
པས་དཔྱད་རྒྱུ་ཡོད།



137
བཞི་ནི་རྫས་སུ་ཡོད་པ་ཡིན་ནོ། །དེ་ལས་གཞན་པ་རྣམས་ནི་བརྟགས་པའི་ཡོད་
པ་ཡིན་པར་རིག་པར་བྱའོ། །ཆོས་ཀྱི་སྐྱེ་མཆེད་དུ་གཏོགས་པའི་གཟུགས་ནི་
རྣམ་པ་གཉིས་ཏེ། རྫས་སུ་ཡོད་པ་དང་བརྟགས་པའི་ཡོད་པའོ། །མཐུ་ལས་བྱུང་
བ་ཏིང་ངེ་འཛིན་གྱི་སྤྱོད་ཡུལ་སྤྲུལ་པ་ལྟ་བུ་དེའི་འབྲས་བུ་དང་། དེའི་ཡུལ་དང་།
དེ་དང་མཚུངས་པར་ལྡན་པའི་རྣམ་པར་ཤེས་པའི་ཡུལ་གང་ཡིན་པ་དེ་ནི་རྫས་སུ་
ཡོད་པ་ཡིན་ནོ། །སྡོམ་པ་དང་སྡོམ་པ་མ་ཡིན་པར་གཏོགས་པ་ནི་བརྟགས་པའི་
ཡོད་པ་ཡིན་ནོ། །ཞེས་གསུངས་ཤིང་། །
མངོན་པ་ཀུན་བཏུས་ལས།138 ཕུང་པོ་དང་ཁམས་དང་སྐྱེ་མཆེད་རྣམས།
ཇི་ལྟར་ན་རྫས་སུ་ཡོད་པ་ཡིན། རྫས་སུ་ཡོད་པ་རྣམས་ནི་དུ་ཞིག །ཅིའི་ཕྱིར་རྫས་
སུ་ཡོད་པར་བརྟག་ཅེ་ན། དབང་པོའི་སྤྱོད་ཡུལ་བརྗོད་པ་དང་། དེ་ལས་གཞན་
པ་ལ་མི་ལྟོས་པ་ནི་རྫས་སུ་ཡོད་པའོ། །ཐམས་ཅད་ཀྱང་རྫས་སུ་ཡོད་པའོ། །
བདག་ལ་རྗེས་སུ་མངོན་པར་ཞེན་པ་སྤང་བའི་ཕྱིར་རྫས་སུ་ཡོད་པར་བརྟག་གོ །
ཞེས་དང་། དེའི་ཐད་ཀྱི་འགྲེལ་པ་ཀུན་བཏུས་དར་ཊིཀ་ལས། རྫས་ཡོད་ལ་དྲི་བ་
དང༌། ལན་ནོ།།དང་པོ་ནི། ཕུང་པོ་དང་ཞེས་ཏེ། ཆོས་གསུམ་གྱི་སྒོ་ནས་དྲིས་པ་
ལ་དགོས་པ་ཡོད་དེ། མཚན་ཉིད་དང་། མཚན་གཞི་དང་། དགོས་པ་ཤེས་པར་
འདོད་པས་དྲིས་པ་ཡིན་པའི་ཕྱིར། གཉིས་པ་ལ་ནི། བརྗོད་པ་དང་ཞེས་ཏེ། ཁ་
དོག་སྔོན་པོ་དང་། ཚོར་བ་བདེ་སྡུག་རྣམས་ཆོས་ཅན། རྫས་སུ་ཡོད་པར་ཤེས་
པར་བྱ་སྟེ། རིམ་པ་བཞིན་དུ་དབང་པོའི་ཤེས་པ་དང་། རང་རིག་མངོན་སུམ་གྱི་
136 བསྟན་འགྱུར་དཔེ་བསྡུར་མ། དེབ་གྲངས། ༧༦ སེམས་ཙམ། རི། ལེའུ་དང་པོ། ཤོག་གྲངས། ༡༤༤



138
གཟུང་ཡུལ་དུ་གྱུར་པ་རྗོད་བྱེད་ཀྱི་སྒྲ་དང་། རིགས་མི་མཐུན་གཞན་གཟུང་ཡུལ་
དུ་འགྱུར་བ་ལ་མི་ལྟོས་པར། དེ་དག་གི་གཟུང་ཡུལ་དུ་འགྱུར་བའི་ཕྱིར། རིགས་
སམ་རྣམ་པ་ལ་ལྟོས་ནས་ཐམས་ཅད་ཀྱང་རྫས་སུ་ཡོད་པའོ། དེ་ལྟར་བསྟན་པ་ལ་
དགོས་པ་ཡོད་དེ། མཚན་ཉིད་དེ་དང་ལྡན་པའི་དངོས་པོ་དེ་ཉིད་བདག་ཡིན་ནོ་སྙམ་
དུ་ཞེན་པ་སྤངས་ནས་གང་ཟག་གི་བདག་མེད་རྟོགས་པའི་ཆེད་ཡིན་པའི་ཕྱིར།
ཞེས་ཁ་དོག་སྔོན་པོ་དང་ཚོར་བ་བདེ་སྡུག་སོགས་རྫས་ཡོད་དུ་གསུངས་པ་དང་།
ཡང་དེ་ཉིད་ལས།37 ཇི་ལྟར་ན་བཏགས་པའི་ཡོད་པ་ཡིན། བཏགས་
པའི་ཡོད་པ་རྣམས་ནི་དུ་ཞིག །ཅིའི་ཕྱིར་བཏགས་པའི་ཡོད་པར་བརྟག་ཅེ་ན།
དབང་པོའི་སྤྱོད་ཡུལ་བརྗོད་པ་དང་། དེ་ལས་གཞན་པ་ལ་ལྟོས་པ་དང་བཅས་པ་
ནི་བཏགས་པའི་ཡོད་པའོ། །ཐམས་ཅད་ཀྱང་བཏགས་པའི་ཡོད་པའོ། །བདག་
ལ་བཏགས་པར་མངོན་པར་ཞེན་པ་སྤང་བའི་ཕྱིར་བཏགས་པའི་ཡོད་པར་བརྟག་
གོ །ཞེས་དང༌།
དེའི་ཐད་ཀྱི་ཀུན་བཏུས་དར་ཊིཀ་ལས། གཉིས་པ་བཏགས་ཡོད་ལ་དྲི་བ་
ནི། ཇི་ལྟར་ན་ཞེས་སོ། །སྔ་མ་དང་འོག་མ་རྣམས་ལ་ཡང་སྦྱར་བར་བྱའོ། །ལན་
ནི། བརྗོད་པ་དང་ཞེས་ཏེ། རང་ཉིད་བློ་ཡུལ་དུ་འཆར་བ་སྒྲ་སྤྱི་དང་དོན་སྤྱི་བློ་
ཡུལ་ལ་ཤར་བ་ལ་ལྟོས་དགོས་པ་དང་། རང་མ་ཡིན་དུ་མ་བློ་ཡུལ་དུ་ཤར་བ་ལ་
ལྟོས་པ་བུམ་པའི་མིང་དང་དོན་ཡུལ་དུ་བྱེད་པའི་རྟོག་པའི་གཟུང་ཡུལ་དང་བུམ་
པ་ཆོས་ཅན། བཏགས་ཡོད་དུ་ཤེས་པར་བྱ་སྟེ། རྒྱུ་མཚན་བཤད་པ་དེའི་ཕྱིར་
137 བསྟན་འགྱུར་དཔེ་བསྡུར་མ། དེབ་གྲངས། ༧༦ སེམས་ཙམ། རི། ལེའུ་དང་པོ། ཤོག་གྲངས། ༡༤༤



139
རོ། །རིགས་སམ་རྣམ་པ་ལ་ལྟོས་ནས་ཕུང་ཁམས་སྐྱེ་མཆེད་ཀུན་གྱིས་བསྡུས་
པའི་རྣམ་གྲངས་ལ་ལྟོས་པའི་བཏགས་ཡོད་ཡོད་པར་ཤེས་པར་བྱའོ། །བཏགས་
ཡོད་ཀྱི་མཚན་ཉིད་དང་ལྡན་པ་ཆོས་གསུམ་གྱིས་བསྡུས་པར་ཤེས་པ་ལ་དགོས་
པ་ཡོད་དེ། ཆོས་གསུམ་གྱིས་མ་གཏོགས་པའི་གང་ཟག་གི་བདག་བཏགས་པ་
ཙམ་ཡོད་པར་ཞེན་པ་སྤང་བའི་ཆེད་ཡིན་པའི་ཕྱིར། ཞེས་སོགས་གསུངས་པའི་
ཚུལ་ལ་དཔྱད་དགོས།
དགག་བྱའི་སྐོར།
ལེགས་བཤད་སྙིང་པོ་ལས། ལུགས་འདིའི་རིགས་པའི་དགག་བྱ་ལ་
གཉིས་ཡོད་པའི་སྐུར་འདེབས་ནི་གྲུབ་མཐས་བཞག་པ་ཁོ་ན་དང༌། ཞེས་པའི་
སྐབས་སུ་རིགས་པ་ཡང་དག་གི་དགག་བྱ་ལ་སྒྲོ་འདོགས་དང་སྐུར་འདེབས་གཉིས་
གསུངས་པས། སྒྲོ་སྐུར་གཉིས་རྟགས་ཡང་དག་གི་དགག་བྱ་དང་ཚད་མའི་དགག་
བྱར་འགྱུར་མིན་དཔྱད་རྒྱུ་ཡོད་གསུངས།
འདི་ནི་ཡོངས་ཀྱི་དགེ་བའི་བཤེས་གཉེན་ཆེན་པོ་མཁན་ཟུར་རིན་པོ་ཆེ་རྗེ་བཙུན་དཀོན་
མཆོག་ཚེ་རིང་དཔལ་བཟང་པོ་མཆོག་གིས་དྲང་ངེས་ཀྱི་བཤད་ཁྲིད་གནང་སྐབས་ཟིན་བྲིས་སུ་བཀོད་
པ་ལས་བགྲོ་གླེང་གི་བརྗོད་གཞི་དང་འབྲེལ་བ་འགའ་ཞིག་ལུང་གིས་ཟུར་བརྒྱན་ཏེ་འདིར་བཀོད་པ་ཡིན།



140
པར་བྱང་སྨོན་ཚིག
རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ།།
གཞོལ་བའི་མཐའ་ཡས་ཆོས་ཚུལ་དལ་འབབ་ཀླུང་།།
ཚིག་གི་གཟེགས་མ་རེས་ཀྱང་དུག་གསུམ་གྱི།།
དྲི་མ་ཡོངས་འཁྱུད་ལེགས་བཤད་བདུད་རྩི་འདི།།
པར་དུ་བསྐྲུན་པའི་རྣམ་དཀར་ཕུང་པོའི་མཐུས།།
ཡང་དག་ཆོས་ཀྱི་སྒོ་མོ་སྟོང་ཕྲག་བརྒྱ།།
གདངས་ཏེ་རྒྱུད་ལྔའི་འགྲོ་བ་མ་ལུས་པ།།
ངེས་ལེགས་ནོར་བུའི་མཛོད་ལ་དབང་འབྱོར་ཤོག །
ཅེས་འཛམ་གླིང་ཡངས་པའི་ཁྱོན་ལ་འཚེ་མེད་ཞི་བའི་ལམ་སྟོན། རྣམ་འདྲེན་ཤཱཀྱ་སེངྒེའི་རིང་
ལུགས་སྒོ་ཀུན་ནས་རྒྱས་པ་སོགས་འཕྲལ་ཡུན་ལེགས་ཚོགས་དུ་མའི་ཆེད་དུ་དམིགས། ནང་བསྟན་
གྲུབ་མཐའ་རིས་མེད་ཀྱི་གསུང་རབ་པར་དུ་བསྐྲུན་དང་བསྐྲུན་འགྱུར་གང་ལའང་སྦྱར་ཆོག་པའི་དགེ་
བསྔོའི་སྨོན་ཚིག་ཏུ་ཤཱཀྱའི་དགེ་སློང་ཆོས་སྨྲ་བ་ངག་དབང་བློ་བཟང་བསྟན་འཛིན་རྒྱ་མཚོས་སྦྱར་བའོ།།
༈ ནམསམནྟབུདདྷཱནཾ། ཨཙིནཏྟདབྷཱུཏརཱུཔཱིཏྟཾ། ཨོཾཏཱརེསྭཱཧཱ།
ཡི་གེ་ཉི་ཤུ་རྩ་དྲུག་པོ་འདི་དཔེ་ཆའི་ནང་དུ་བཞག་ན་དཔེ་ཆ་དེར་བགོམས་ཀྱང་ཉེས་པ་མི་འབྱུང་བར་
འཇམ་དཔལ་རྩ་རྒྱུད་ལས་གསུངས་སོ།།



141
ཕྱོགས་བསྒྲིགས་པ།
སྐབས་དགུ་པའི་སློབ་གཉེར་ལྷན་ཚོགས།
ཕུ་ཁང་དགེ་བཤེས་བློ་བཟང་རྒྱལ་མཚན།
སོག་པ་དགེ་བཤེས་མི་ཕམ་རྣམ་རྒྱལ།
ཉག་རེ་དགེ་བཤེས་བློ་བཟང་ཡེ་ཤེས།
སོག་པ་དགེ་བཤེས་བློ་བཟང་དགེ་འདུན།
དེབ་གཟུགས་ཇུས་འགོད་དང་སྒྲིག་བཟོ་མཐའ་མའི་ཞུ་སྒྲིག་པ།
ལྷོ་པ་དགེ་བཤེས་བྱང་ཆུབ་སངས་རྒྱས།
གློག་ཀླད་ནང་པར་རྩ་བཅུག་མཁན།
སོག་པ་དགེ་བཤེས་མི་ཕམ་རྣམ་རྒྱལ།
མཐའ་མའི་ཞུ་དག་པ།
ཉགོ་རེ་གྲགས་པ་རྣམ་དག་
དགའ་ཤར་སློབ་གཉེར་ལྷན་ཚོགས་ནས་པར་སྐྲུན་ཞུས།
2013



142
པར་སྐྲུན་གྱི་སྦྱིན་བདག
Dilys Yong Mee Hiong
Adeline Ng Mei Wan
Anthony Ang Har Boon
Chung Ay Neo
Connie Ng Hwee Hoon
Elizabeth Ng Yip Peng
Freon Chan Su Leng
Ho Chuen Zan Winston Ivan
Jessica Wong Sow Lai
Lam Gek Choo Julie
Leau Seow Lee
Lindy Wee
Seah Cheng Kim
Soh Beng Mui
Yeo Siew Huay Micolle
སིང་རྒ་པུར་ནས་ཡིན་པའི་ལྕམ་མེ་ཤཱང་སོགས་གོང་གསལ་སྦྱིན་བདག་ཁག་ཅིག་ནས་འགྲོ་
གྲོན་མཐུན་འགྱུར་སྦྱར་ཏེ་དེབ་འདི་པར་སྐྲུན་ཞུས་པ་ལགས་ན། ཁོང་རྣམས་ཀྱི་འདི་ཕྱིའི་ལེགས་
ཚོགས་མཐའ་དག་འགྲུབ་པའི་ཐུགས་སྨོན་སྐྱབས་འཇུག་གནང་སྐྱོང་ཡོང་བ་ཞུ།
With the generous donations received from Dilys Yong
Meixiang and the above-mentioned sponsors, the publication
of this book is made possible. With heartfelt thanks and
gratitude, Gashar Education Supervisor Community and all
monks of Gaden Shartse Monastery offer our prayers for all
their endeavours and aspirations to be accomplished.



ISBN 818916580-1
Published by:
GASHAR EDUCAITON SUPERVISOR COMMUNITY
Gaden Shartse Mahayana University
P.O. Tibetan Colony-581411 Mundgod
Distt. North Kanara Karnataka State
INDIA
9788189165802"
